{
   "author":"Agroecius",
   "title":"Agroecius de orthographia",
   "edition_new":"M. Pugliarello 1978",
   "edition_keil":"GL 7,113-125",
   "text":"domino Eucherio episcopo Agroecius. libellum Capri de orthographia misisti mihi. haec quoque res |proposito tuo et moribus tuis congrua est, ut, qui nos\nin huius uitae actibus |corrigere uis, etiam in scribendi studiis emendares. nihil ergo quod in |nobis est alienum a castigatione tua credis: omnia nostra, et\nquae |dictu parua sunt, sollicita indage rimaris, a uiuendo ad scribendum, |ab animo ad manum, a corde ad articulum peruenis. hoc est uere |summum dei\nsacerdotem esse, commissos sibi homines, ut ipsi dicitis, |et secundum spiritum imbuere et secundum litteram perdocere. huic |ergo Capri libello, de\northographia et de proprietate ac differentia |sermonum, quaedam adicienda subieci, non quod uir tantae peritiae |aliquid praetermiserit, tam multis\npraesertim litterarum operibus |celebratus et in commentando etiam Cicerone praecipuus, sed quia nos |difficilia putamus quae ille ut facilia neglexit. ego\nautem credidi haec |ambigua aliquantis uideri, quia mihi obscura frequenter fuissent. ad |te igitur hoc opusculum mittitur, in quo laborabis plurimum, cui\n|necesse est emendare ipsum qui aliquid emendare praesumpsit. |donabit diuina pietas ut, qui scriptum a te obseruare uolumus, etiam |praescriptum tuum\nseruare possimus. uale memor nostri, decus et |praesidium meum.\nAgroecius, cum Latine scribas, per diphthongon scribendum, |non, ut quidam putant, per i Agricius. |0002| triceni de tricentis dices, trigeni de triginta.\n|0003| accersit qui euocat, arcessit qui accusat; sicut Cicero: |«non capitis arcessere». |0004| ecquando increpando uel inquirendo interrogantis aduerbium\nest, et quando simpliciter loquentis. |0005| similiter, en cum ostendis, em cum increpas; Cicero: |«em cui tuos liberos tute committas»; |hem, cum dolor 
\niram mouerit, aut cum admiratio uel cogitatio |stuporem. |0006| aceruus molis est, acerbus immaturus aut asper. |0007| † segnis * insignis. |0008| abitum sine 
\naspiratione de abscessu scribis, habitum de uestitu |uel gestu membrisque dicimus. |0009| sicut primus e multis et prior e duobus, ita postremus de |multis 
\net posterior de duobus, et alter de duobus dicitur, alius |de multis. |0010| uae interiectio dolentis est, ue coniunctio subiunctiua. |0011| praemium cum 
\ndiphthongo scribendum, pretium precatur |sine diphthongo. ueteres enim maioris rei sermones cum |diphthongo et quadam dignitate dici et scribi 
\nuoluerunt. |0012| precari autem est rogare, imprecari maledicere, deprecari |excusare et purgare se. Virgilius: |«equidem merui nec deprecor»; |Cicero: 
\n|«quid faciet Hortensius? auaritiaene crimina frugalitatis |laudibus deprecabitur?». |0013| nubo nupsi, scribo scripsi: cum uocalis sequitur, b esse debet, 
\n|cum consonans, p. |0014| fides de fidelitate, fidis de chorda. |0015| disertus orator est, desertus derelictus. |0016| delator qui defert ad accusandum, dilator 
\nqui differt ad |proferendum. |0017| deluit purgat, diluit temperat. Liuius de morte Mithridatis: |«quod cum diluisset». |0018| aduersum te aduersarius,
\naduersus te imitator. |0019| inuleus, ut acutum s<ona>t, quia nomen a sono uocis accipit. |0020| deduco de amico producendo, diduco autem est distraho. 
\n|0021| derectum in rectum uadens, directum in latera rectum. |0022| partem nomen est, partim aduerbium. |0023| fastus de superbia, et facit genetiuo plurali 
\nfastuum; |fastus de libris et facit fastorum. |0024| exspectatur uenturus, spectatur qui uidetur uel probatur. |0025| apparet qui uidetur, adparet qui obsequitur, 
\nnon regulae |ratione, sed discernendi intellectus gratia. |0026| Hercules, Achilles, Verres recto casu per e scribuntur, |genitiuo autem per i: et omnia \nhuiusmodi nomina. |et breuis est. |0027| fuerimus coniunctiuo modo tempore praeterito perfecto, et |breuis est; et fuerimus eodem modo tempore futuro, et\nlonga |est; cum diceres uerbo actiuo coniunctiuo modo, diceris uerbo |passiuo indicatiuo modo. |0028| miramur opera, admiramur uirtutes. |0029| labium\nsuperius dicitur, labrum inferius; rostrum non nisi |quod incuruum est. |0030| exercitus laboribus, exercitatus studiis. |0031| minores esse res aliquas aut\nhomines dicimus. nam minoris |emptum aut aestimatum quippiam recte scribimus, sicut et pluris, |quod maiore summa taxatur. plures uero de multitudine\n|scribimus. plures comparatiuus gradus est; Cicero: |«unus plures praedonum duces cepit Publius Seruilius, |quam ceteri». |positiuum habet multi,\nsuperlatiuum plurimi. |0032| cepit de capiendo, coepit de incipiendo scribimus. |0033| uterque de duobus dicimus, utrique de binis aut pluribus |ex utraque\nparte positis. uterque uenit, utrique ueniunt; Cicero: |«iubeo promi utrosque, binos habebam», |quia ad Delphicam uasa paria semper sunt. unde ipse\nCicero: |«dicebat scyphorum paria complura». |0034| quaeritur de inquirendo, queritur de implorando |scribimus; sic et quaestus lucri, et questus\nlacrimarum. |0035| poculum uas est, potio quod hauritur; Cicero: |«accepto poculo subito in media potione exclamauit». |0036| dimidiatum calicem bibi,\nnon dimidium dicere debemus. |non enim ipsum uas bibis, sed quod intra uas est. |0037| olim et quondam et aliquando tria tempora tenent. |praeteriti\ntemporis et futuri affatim inueniuntur exempla; |praesentis domus, quod difficile uidetur: |tumidis quod fluctibus olim tunditur; |«expergiscimini aliquando\net capessite rem publicam». |0038| conscribere est multa simul scribere, exscribere quod alibi |scriptum sit transferre, transcribere, cum ius nostrum in\nalium |transit, inscribere actionis est uel accusationis, adscribere |adsignationis, describere dictionis uel ordinationis. |0039| exstruere est in altum struere,\ninstruere aciem uel actionem, |adstruere adfirmare, construere in struendo coniungere, |substruere re aliqua superposita subter struere. |0040| memini me\nfacere dicere debemus, non memini me |fecisse. nam memini sermo est totus praeteriti temporis, qui ante |factam rem in praesens reuocat, et si dixeris\nmemini me fecisse, |duo praeterita simul iunges. Cicero: |«memini Pamphilum Lilybetanum mihi narrare» [solitum]; |idem infra: |«respondi Metello, ut\ndebui, etiam illud memini me dicere»; |Terentius: |«ego illam uidi uirginem forma boni / memini me uidere»; |Vergilius: | «cantando [solitum] memini me\ncondere soles»; |idem: |«memini / Auruncos ita ferre senes»; |et multis praeterea locis. neque inuenitur ubi ab aliis magnis |auctoribus memini positum sit\nut non addatur aut |esse aut aliquantus sermo qui praesens tempus restituat, nisi uno |loco et quasi hoc mirabile uno loco: |«namque sub Oebaliae memini\nme turribus altis / Corycium uidisse |senem», |quod poetae pro necessitate metri licuit usurpare. |0041| instar illius rei dicere debemus, non ad instar. |0042|\nquaeritur ab aliquantis quare s littera inter liquidas posita |sit, cum uel sola syllaba haberi uideatur, ac per hoc dicta sit: |suae cuiusdam potestatis est; aliae\nautem liquidae in ipso |concursu litterarum et sermonum ita conglutinantur, ut paene interire |uideantur. haec ratio est: apud Latium, unde Latinitas orta\n|est, et maior populus et magis egregiis artibus pollens Tusci |fuerunt, qui quidem, natura linguae suae, s litteram raro exprimunt. |haec res eam fecit haberi\nliquidam. |0043| arbor omne lignum dicitur, arbos non nisi fructifera. |0044| hora dierum est, ora finium. |0045| pignera rerum sunt, pignora filiorum et\nadfectionum. |0046| columbae quae mansuetae fieri possunt et domibus adsuescere, |palumbes ferae et saxis siluisque inhabitantes. |0047| rubor coloris est,\nrobur uirtutis, robor arboris. |0048| ueniunt qui uendunt, ueneunt quae uenduntur. |0049| consuescimus bona, insuescimus mala, adsuescimus |utraque. |0050|\ncontingunt bona, accidunt mala, eueniunt utraque. |0051| fungi agere est, defungi deficere uel peragere. |0052| adolescere augmenti est, inolescere\ncoaugmenti, |exolescere euanescendi. |0053| auenae sterile germen, habenae retinacula iumentorum: hoc |de habendi potestate, illud de occupandi auiditate\ndictum. |0054| deuncem decem uncias dicimus, diuncem undecim. |0055| pulchritudo formae in uiris dignitas, unde Cicero pro | Caelio: |«quis non possit\nhuic aetati atque huic dignitati, etsi sine |suspitione, at non sine argumento maledicere?». |in feminis autem honestas dicitur, unde Terentius de |horrido et\nsene eunucho: |«illumne inhonestum hominem ambulare». |formositas uero in luxuriosis: Vergilius: |«formosum pastor Corydon ardebat Alexin». |0056|\nipse pronomen dignitatis est, iste abiectionis. |0057| donum dantis est, munus accipientis. illud a dando, hoc a |muniendo uel a monendo dictum. |0058| has\nmanus unius hominis dicimus, hanc manum multos |homines. |0059| coarguere est coercere et compescere, arguere ostendere et |patefacere; Vergilius:\n|«degeneres animos timor arguit», |unde argumenta dicuntur quae causam ostendunt. |0060| sunt sermones, ut ita dixerim, communes duo sibi contraria\n|significantes. |uector dicitur et qui portat et qui portatur. |0061| hospes et qui recipit et qui recipitur. |0062| sacer et uenerandus et exsecrandus. Virgilius:\n|«auri sacra fames». |0063| ultus et uindicatus et punitus. |0064| gratia et bonae et malae rei causa; nam sicut dicimus |amicitiarum et beneficii gratia, ita\nSallustius: |«obprobrii gratia»; |et Cicero: |«relegationis ac supplicii gratia colenda et fruenda tradiderat»; |et Terentius: |«qui referam sacrilego illi\ngratiam». |0065| suffragia populi et quae honorant dicuntur et quae damnant; |Cicero de praetura urbana: |«istum uis ulla ex populi Romani suffragiis\neripere poterit». |0066| donamus et illud quod damus et illum cui damus. |0067| adficimur honore et adficimur iniuria. |0068| eleuamus et quae in altum\nattollimus et quae adnullando |leuiora facimus. |0069| subducimus et quae retro subtrahimus et quae in promptu |offerimus. Sallustius bello Catilinae:\n|«optimum quemque in primam aciem subduxit». |0070| me tui pudet dicit et quem de alterius facto pudet, et quem |de suo. Terentius in adelphis sub uerbis\nAeschini: |<«me tui pudet»> |ubi eum pudet patri non ante confessum. |0071| discrimen periculum uel diuersitas. |0072| reditus regressus uel lucrum. |0073|\nsupremus summus et ultimus et superiorem et inferiorem |significant. |0074| altum et quod sursum est et quod deorsum. |0075| procul et longe et prope\nsignificat. Vergilius: |«clipeo est excussa sagitta proculque / egregium Antorem». |0076| damnatus et addictus et absolutus. idem Virgilius: |«quem damnet\nlabor», |id est quem uirtus sua absoluat et uictorem faciat. numquam |enim Vergilius in duabus diuersis lancibus unam rem ponebat, |praesertim cum\ninterponeret, coniunctionem disiunctiuam. |idem ipse alio loco: |«damnabis tu quoque uotis», |sicut: |«uoti reus» |dixerat, ita et absoluendos dixit. unde et\nin iure damnas |esto legato dicitur, hoc est soluendo esto quod solui omnibus |modis necesse est, etiamsi res legatur aliena. |0077| in, praepositio utriusque\ncasus, cum in loquelas transit, fit etiam |communis intellectus. nam et satis et parum et factum aliquid |aut non factum significat, sicut impotens et\ninfractus. |0078| latere et absconsum esse aliquid dicimus et late patere. |Vergilius: |«et scuta latentia condunt» |et: |«torua solum sub fronte latebat». |0079|\nhorrendum dicimus et despicabile aliquid et admirandum. |Vergilius: |«oculos horrenda in uirgine fixus». |0080| aduocatur daturus patrocinium, inuocatur\npraestaturus |auxilium, euocatur praebiturus obsequium. |0081| inluuies sordium est, ingluuies uentris. illud a non lauando, |hoc ab inglutiendo dictum.\n|0082| torres lignum praeustum, torrens aquae per praerupta |decursus. |0083| commonemus praeterita, admonemus praesentia, monemus |futura.\n|0084| ne multas significationes habet: ne longa aduerbium prohibendi, |ut est: |«ne quaere doceri»; |ne breuis coniunctio disiunctiua, ut est: |«hominesne feraene»;\n|item ne longa coniunctio causalis, ut est: |«ne tenues pluuiae» |et: |«ne subeant herbae». |0085| temeritas sine consilio dicitur, audacia post consilium. |0086|\nuelocitas pedum et corporum, celeritas animorum atque factorum. |0087| gaudium animi, laetitia et exsultatio etiam uerborum atque |membrorum. |0088|\nulcus est quod nascitur, uulnus quod per alium fit. |0089| uiuum de uicturo dicimus, uiuentem de morituro. |0090| nascitur quod de utero decidit, enascitur\nquod de terra aut |de aqua exsurgit. |0091| adducitur quis ad rem inhonestam, perducitur ad studia, |deducitur ad honorem. |0092| eluxit, luctum deposuit;\ninluxit, cum lumen apparuit. |0093| nuntiatur de longinquo, denuntiatur in praesenti, |adnuntiatur de futuro, renuntiatur de excusando et repudiando.\n|Cicero: |«renuntiata est tota condicio». |0094| deportare deponere, adportare est aliquid adferre, |comportare in unum locum conferre, exportare tollere.\n0095| temperantia est animorum, temperatio rerum, temperies |aurarum. |0096| passim aliquid inueniri de re corporali recte dicimus, affatim |de re\nincorporali; illud enim de incessu, hoc de affatu dictum est. |0097| lepus animal est, lepos iucunditas uoluptatis, unde et gratum |aliquid lepidum dicimus;\nlepos eloquii. |0098| recipimus aliquid deferendum rogati, suscipimus nostra |sponte. |0099| aspicimus sursum, conspicimus palam, respicimus retro,\n|inspicimus intus. |0100| praeterea temporis praeteriti, Sallustius: |«numquam Hispanos praeterea tale facinus fecisse audiui», |temporis futuri: |«praeterea\naut supplex aris imponet honorem». |0101| eo uerbum primae personae facit eo is it. eho aduerbium |interrogantis est, ut: |«eho Parmeno, nosti»; |eo item\naduerbium loci, ut si dicas: «eo redactus sum»; |heu interiectio dolentis est, eu laudantis; Terentius: |«eu Phormio»; |heus aduerbium uocantis, heu\nrespondentis; eho est interiectio |iubentis uel hortantis; Terentius: |«eho puer, curre ad Bacchidem». |0102| limen aedium est, limes regionum. |0103| arundo\ncanna est ab ariditate dicta, herundo auis quae tignis |adhaeret. |0104| spirare uiuere est, exspirare mori. |0105| pertinacia malae rei perseuerantia dicitur,\nconstantia bonae. |0106| consequimur pedibus, adsequimur studio, obsequimur |officio, persequimur iniuria, subsequimur ordine, |prosequimur uoto. |0107|\nnihil aduerbium est, nihili nomen: homo enim nullius |momenti nihili dicitur. |0108| genus familiae, gentem regionis recte dicimus. |0109| laetamur de\nnostris bonis, gratulamur de alienis; amicorum, |hoc est, gratificamus laetitia. Cicero: |«neque tam istius hominis perditi subita laetitia quam huius\n|hominis amplissimi noua gratulatio diuitiis eum commouebat». |0110| herbidum locum dicimus in quo herba est, etiamsi aridus |esse consueuerit;\nherbosum qui herbam facile generat, etiamsi |ad tempus aridus sit. |0111| sic et aquatam potionem recte dicimus, quae aquam aliunde |recipit;\naquosum autem locum qui ex se aquam fundit. |0112| ita et meracam potionem, merosum autem uinum |appellabimus. |0113| attollit aggerat scribendum est. in\ncompositione enim |sermonum ad praepositio accusatiui casus corrumpitur, cum seruire |loquelis incipit, quando eam muta sequitur; integra autem\n|permanet, quando semiuocalis, ut est adficit, adripit. huius rei ratio |reddenda est. uocales omnes principes uocis sunt et dominae |litterarum, quae, sicut\nuniuersa fortiora naturaliter faciunt, |subiecta et adiuncta sibi protegunt, aequalia autem et resistentia |elidunt. nam quo modo non numquam inter se\ncommissae |franguntur et synalipham faciunt, ita consonantes sibi creditas |conseruant. quarum uirtutem necesse est ut semiuocales imitatae |uicinas sibi\nmutas tutentur. |0114| quaeritur ab aliquantis quid distet inter super et supra et |subter et subtus. super est quod eminet, supra quod substratum |aliquid\nhabet. item subter est quod re aliqua superiore premitur |et conculcatur, subtus quod demissum altius non contingitur. |0115| sinum dicimus exterius\nsinuatae uestis receptaculum; gremium |interius accinctae uestis secretum. Virgilius: |«pandentemque sinus et tota ueste uocantem / |caeruleum in\ngremium». |gremium autem dicitur e contrario, ab ingressu difficili; |similia produnt, sicut aditum et penum et penetrale, eo quod |adiri et penetrari raro\nsoleat. |0116| largitas humanitatis est, largitio ambitionis. |0117| crassari corporis est et saginae, grassari animi et |crudelitatis. |0118| album naturae tantum\nest, candidum frequenter et studii. nam |et corpori et animo aliquotiens adsignatur. albos ergo capillos, |carnem candidam recte dicimus. |0119| muliebre\ndicitur a mulieribus aliquid factum, mulierarium |per mulieres aliquid ordinatum et per uiros gestum. |0120| iuuentus multi iuuenes dicuntur, iuuentas\nunius hominis |aetas, Iuuenta ipsa dea, ut Graeci dicunt aut ut poetae, Iunonis |filia, uxor Herculis, a qua Iunium mensem appellatum in libris |fastorum legimus.\n0121| delictum peccatum aliquod dicimus, delectum militiae aut |alicuius examinis electionem appellabimus. |0122| <dilectum a diligendo, delectum a\ndeligendo>, nam diligi |adfectionis est, deligi iudicii. |0123| inter commodatum et mutuo datum non nihil distat. |commodamus amico pro tempore equum,\nuestem, seruum; hanc |ipsam rem quam dedimus recepturi; mutuo damus pecuniam, |triticum, uinum et his similia, quae mutata recipi necesse est. |0124|\nligat quis uinculo, legat testamento. |0125| loqui hominis est, obloqui obtrectatoris, sicut obicit, opponit, |adloqui suadentis uel hortantis aut iubentis, eloqui\noratoris. |0126| percussum corpore dicimus, perculsum animo. Cicero de | signis: |«tamquam illa ipsa face perculsus esset». |0127| efferunt qui exportant,\neferunt qui laudando extollunt. |idem Cicero: |«nimium haec illi fortasse eferant». |0128| periculum ad discrimen pertinet, periclum ad experimentum.\n|0129| indigenae homines dicuntur, indigetes dii; item indigetes |<homines> unde geniti, dii indidem. |0130| circum pedes sunt obsequia seruorum, ante\npedes amicorum. |Iuuenalis: |«togati / ante pedes». |0131| insita arbor est cui incisae alienum germen includitur, adsita |cui incolumi aliud quod sustineat\nadiungitur. Horatius: |«qua populus adsita surgit»; |quippe quae uitibus maritaretur. |0132| fremor est murmur hominum, fremitus ferarum. |0133| flauum\ndicimus rubeum, sicut: |«flaua Ceres»; |furuum nigrum: |«furuae regna Proserpinae»; |fuluum nigro rubeum, ferinum et superbum, sicut: |«fuluum\nleonem», |et: |fuluam aquilam, |et: |«fuluum aurum», |et: |«fulua pugnas de nube tuentem», |quae haberet igneum aliquid de caelesti et sordidum de lugubri\n|aut certe de Aenea iracundiam, de Turno tristitiam. fuluum certe |aurum, cui ad decorem splendoris sui nigelli aliquid additur. |0134| postulatur aliquid\nhoneste, poscitur improbe. Cicero in | frumentaria: |«incipiunt postulare, poscere, minari». |0135| aluus uirorum recte dicitur, uterus mulierum, uenter in\n|utroque sexu. |0136| supplicia de tormentis dicimus et de precibus. |0137| uestimentum [uestimenta neutraliter dici debent], quod uiri |habent; nam feminae\nquod utuntur, haec uestis [uel hae uestes] |dicuntur. |0138| libido [per b] cupiditas animi, liuido [per u] liuor est |corporis."
}
