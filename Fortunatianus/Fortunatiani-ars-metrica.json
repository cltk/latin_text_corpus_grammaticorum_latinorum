{
    "author": "Fortunatianus",
    "title": "Fortunatiani ars metrica",
    "edition_new": "",
    "edition_keil": "GL 6,278-304",
    "text": "|etsi scio te omni studio atque uirtute in hoc maxime laborare, ut |oratorem te perfici uelis, et hoc unum in animo uoluere, quo auo et quo |patre sis natus, dies noctesque insistere, ut eloquentia senatoriam |cumules dignitatem (quid enim pulchrius disertissimo praetore? aut quid |sublimius eloquentissimo consule?), tamen arbitror ab illa uirtutum omnium |uia aliquando in diuerticula flectendum discendumque esse praeterea |aliquid, pedetentim tamen et tantum, quantum oratorem et non ualeat |auocare et possit ornare. cogita enim te de omnibus bonis artibus |iudicaturum et, quanto dignitate omnes homines anteieris, tanto scientia debere |praestare. accipe igitur Horatiana metra, quae saepius flagitasti. nam quid |refert hunc poetam imitari, tenere, diligere, si non omnes uirtutes eius |penitus cognoueris? quare necessario altius et ab ouo mihi, quod aiunt, |repetenda res est, ut de metris ipsis principalibus ante percurram, quo |magis haec quibus intendimus in aperto esse possint. sed, ut ille ait, |carptim, ut quaeque memoria digna uidebantur, de multis auctoribus |excerpta perscripsi. quod si omnia uelis cognoscere et nomina et genera |metrorum, cum tibi ab oratoria otium fuerit, ueteres lege musicos, id est, |ut ait Lucilius, «archetypos, unde haec sunt omnia nata». |0279|\\nigitur ut a certo initio auspicemur, de litteris uocalibus pauca dicam, |simul ne onerare te uidear, cum artem grammaticam et intellexeris apud |me et memoriae mandaueris diligenter, praesertim cum satis meminerim |me tibi omnem summam metrorum breuitate pollicitum. ergo omissis |omnibus quae iam nosti admonendus es uocales nostras dichronas esse, |<hoc est> et produci et corripi. apud Graecos enim accepisti separatim |natura longas, natura breues et dichronas. |de consonantibus hoc uelim te diligenter tenere, esse apud nos |quaedam elementa, quae minus uirium habeant et sic in pronuntiatione, ut ita |dixerim, liquescant atque soluantur, ut positione longam facere non |possint, <et> sunt l m n r (haec Graeci hygra appellant, λ μ ν ρ); ne forte |uersum illum contra rationem putes factum, |«at regina graui iamdudum saucia cura». |nam in illo pede, qui est gina gra, g littera consonantis uim tenet, r pro |nulla habetur. et hygra accipi debet in secundo loco posita, id est cum |alia consonans uocali propior praecedit. uerum si aliqua harum litterarum |primum locum teneat, id est prope uocalem sit, consonans accipi debet. |item cum metri necessitas exigit, consonantes habentur.\\nsyllaba est litterarum consensus per uocalem uel uocales |comprehensus. aliquando tamen unam uocalem pro syllaba positam abusiue |syllabam uocamus. syllaba enim a Graecis dicitur ἀπὸ τοῦ συλλαμβάνειν | τὰ στοιχεῖα. syllabae aut breues sunt aut longae. breues efficit |correpta uocalis. longae autem duobus modis fiunt, aut natura aut |positione: natura, cum uocalis extenditur: positione fiunt modis sex, cum aut |duae consonantes in eadem syllaba uocalem sequuntur, ut ars; aut in duas |syllabas separatae, ut arcus; aut cum duplex littera in eadem syllaba est, |0280| ut nix, aut in sequenti, ut axis; aut cum sequuntur i uel u loco |consonantium positae praecedente alia consonante, ut |«cum Iuno aeternum seruans sub pectore uulnus» |et |«o nimium, uirgo, nimium crudele luisti / |supplicium». |breuis syllaba tempus unum habet, longa, siue natura siue positione |fuerit, duo.\\npedes simplices fiunt duabus uel tribus syllabis a sublatione in |depositionem certis temporibus terminatis, paucissimis duobus, plurimis sex. |sunt autem uniuersi pedes duodecim. ex his disyllabi quattuor, |pyrrichius ex duabus breuibus, spondeus ex duabus longis, iambus ex breui |et longa, trochaeus, quem quidam chorion uocant, ex longa et breui; |trisyllabi octo, dactylus ex longa et duabus breuibus, anapaestus ex |duabus breuibus et longa, creticus ex longa et breui et longa, amphibrachus |ex breui et longa et breui, bacchius ex duabus longis et breui, antibacchius |ex breui et duabus longis, molossus ex tribus longis, tribrachus ex tribus |breuibus. igitur simplices duplicati faciunt compositos pedes ex se, qui |sunt hi, ex spondeo et pyrrichio ionicus ἀπὸ μείζονος, ex pyrrichio et |spondeo ionicus ἀπ᾽ ἐλάσσονος, ex chorio et iambo choriambus, ex |iambo et chorio antispastus, ex trochaeo et pyrrichio paeon πρῶτος, ex |iambo et pyrrichio paeon δεύτερος, ex pyrrichio et trochaeo paeon | τρίτος, ex pyrrichio et iambo paeon τέταρτος, ex duobus trochaeis |ditrochaeus, ex duobus iambis διπλοῦς iambus, ex duobus spondeis |dispondeus, ex duobus pyrrichiis proceleumaticus, ex iambo et spondeo |epitritos πρῶτος, ex trochaeo et spondeo epitritos δεύτερος, ex spondeo et |iambo epitritos τρίτος, ex spondeo et trochaeo epitritos τέταρτος. ergo |cum unus pes simplex bis positus compositum pedem fecerit, Graece |0281| συζυγία, Latine coniugatio dicitur. haec autem, cum duos similes iungit, |tautopodia, cum diuersos, dipodia appellatur. |hi sunt qui in usum [excepto dactylo] omnium carminum ueniunt, |qui gressibus alternatis quasi incedunt per uersus <et> mouentur. hic est |motus et ingressio, quam Graeci basin appellant: de sublatione constat |et positione, quae et thesis dicitur, <ut> est arma ui; ar sublatio est |temporum duum, ma ui positio temporum duum. pedes qui ex utraque |parte paria tempora habent ἄρτιοι et ἴσοι, qui inaequalia περισσοὶ et πάρισοι |appellantur. |depositio est, qua perspicitur, qua specie metrum finiatur. |depositionis genera sunt quattuor: aut enim ἀκατάληκτον est, quando plenum |metrum siue uersus est; aut καταληκτικόν, quando syllaba deest; aut | βραχυκατάληκτον, quando pes deest; aut ὑπερκατάληκτον, quando pes |et syllaba deest. ἀκατάληκτον est, ut |auete fontes caeruli, |duo enim pedes integri integrum metrum dederunt; καταληκτικόν, ut |quis hic manus tenellis, |syllaba deest quo minus dimetron sit * ὑπερκατάληκτον, ut |uallis per imas, |pes et syllaba deest quo minus dimetron sit. has omnes species |0282| inueniemus in his metris, quae per συζυγίας ingressionem habent. in dactylico |uero, cui nec pes nec syllaba potest in ingressione deesse, quippe cum |eius simplicibus pedibus basis constet, non nisi acatalectum inuenire |poterimus. ideo autem dactylica sola simplicibus pedibus ingrediuntur, |quoniam dactylus et spondeus aequalitatem temporum habent, alia autem per |syzygias, <quoniam> diuersae potestatis pedibus constant. | de metro |metron est conceptio certis et legitimis pedibus expedita. dicitur |autem et unus pes metrum, unde hexametrum uersum appellamus, et |una συζυγία, unde iambicum siue quem alium ex coniugationibus |constantem trimetrum dicimus; similiter et uersus unus, unde trochaicum |metrum dico et paginam metra habere decem, cum uersus eius numero. |unam quoque syllabam metron dixerunt, a qua mensura incipit. ergo |et syllaba, a qua pes, et pes, a quo συζυγία, et συζυγία, a qua comma |uel colon, et comma uel colon, a quo uersus nascitur, metra dicuntur. | de rhythmo |inter metrum et rhythmum hoc interest, quod metrum circa |diuisionem pedum uersatur, rhythmus circa sonum, quod etiam metrum sine |plasmate prolatum proprietatem suam seruat, rhythmus autem numquam |sine plasmate ualebit. est etiam rhythmus et in corporali motu. cum |enim histrio indecenter signum aliquod expressit, arythmos dicimus, <cum> |decenter eurythmos. item si fuerit aequalitas corporis modice temperata, |eurythmos, inaequalis uero et toris quibusdam confusa arythmos |appellatur, unde Virgilius «tum longo nullus lateri modus». toris enim |extantibus et interrumpentibus latera arythma latera sunt facta. | de colo et commate |colon est pars siue partes uersus integris pedibus impletae, ut |«defecisse uidet sua»; habet enim tres pedes integros: comma pars |uersus siue partes imperfectae, ut «arma uirumque cano»; habet enim |0283| duos integros pedes et dimidium. et colon dictum quasi a corpore |abscisum integrum membrum, comma uero quasi trunca pars membri a |corpore amputata. |nunc dicere aggredior metra principalia, quae a Graecis prototypa |et archigona dicuntur. cetera enim ex his nata sunt, quae mutilata per |cola et commata aut partibus adglutinantur similibus aut sola ponuntur, |et sumunt uel a pedibus nomina ex quibus constant, ut dactylica et |anapaestica; uel ab inuentoribus, ut phalaecia uel sotadica; uel ab his qui |ea maxime frequentarunt, ut aristophania et asclepiadia; aut ab usu, ut |priapea; aut a numero syllabarum, ut hendecasyllaba, aut a numero |pedum, ut uersus senarios dicimus, aut a numero syzygiarum, ut trimetros |et tetrametros dicimus, aut a passionibus, ut coluros et scazontas, aut a |tempore, ut saturnios, quod eodem tempore primum in Italia usurpati |sunt, quo Saturnia urbs erat. igitur originalia sunt, ut dixi, numero octo, |quae omnia proprio suo pede consistunt, unde nomina acceperunt, et |sunt haec, dactylicum, anapaesticum, iambicum, trochaicum, ionicum | ἀπὸ μείζονος, ionicum ἀπ᾽ ἐλάσσονος, choriambicum, antispasticum. |his quidam adiciunt proceleumaticum et paeonicum, quae possunt uideri |non inter prototypa ponenda, sed inter illa quae ex prototypis |nascuntur. sed nos post octo prototypa haec duo coniungemus. | de dactylico |dactylicum metrum dictum, quod ex omnibus dactylis constat|[sed |melius sonat uersus dactylicus hexameter, si catalecticus fiat, hoc est si |disyllabum pedem in ultimo habeat, ut est |«at tuba terribilem sonitum procul aere canoro»]. |sed admissus in societatem dactyli spondeus, scilicet propter temporum |similem potestatem, heroum fecit. uolunt enim heroum illo distare a |dactylico, quod dactylicus ex dactylo solo sit, herous et ex spondeo. |0284| hexametrum autem et heroum uolunt ab eo dictum, uel quod heroum facta |primus Homerus hoc uersu cecinerit, uel quod uetustissimus et ante |omnes primus fuerit hic uersus (heroica enim uetera et antiqua dixerunt), |uel quod hoc magna et sobria canantur, et heroes magni et sobrii. idem |et epicus dicitur, quod sermonum capax, et quod per eius pedes |simplicius et facilius uerba eant atque decurrant, ἀπὸ τοῦ ἕπεσθαι. hunc |Ennius longum uocat, Graeci delphicum, quia hoc genere <metri> |Phemonoe, Apollinis uates, uaticinata est, et pythicum a Pythone. nam cum arcum |Apollo in eum intenderet, hoc uersu eum nymphae hortatae dicuntur. hexameter |autem dictus, quod sex metris, hoc est sex pedibus, feritur. idem tamen, |qui herous, etiam dactylicus nominatur, quamuis inueniri possit qui omnes |spondeos habeat. recipit, ut dixi, pedes dactylum et spondeum omnibus |locis indifferenter, aliquando in ultimo et trochaeum. omnis enim ultima |syllaba in uersu adiaphoros erit. item diligenter attende quod omnis |syllaba, quae partem orationis finit, in omni uersu similiter indifferenter |accipitur, ut est |«inualidus etiamque tremens, etiam inscius aeui»: |dus syllaba indifferens. maximus qui est uersus, syllabas habet XVII, ut |«at tuba terribilem sonitum procul aere canoro»; |minimus habet XII, ut est Ennianus |«olli respondit rex Albai Longai». |sed hos et eos qui plures spondeos quam dactylos habent, quasi minus |bonos et sine dactylo parum teretes et sonoros, spondiazontas |appellauerunt. proprium huius est, quod semper a longa incipit et disyllabo pede |finitur. optimus habetur, cuius prima caesura penthemimerim habet |orationis parte finitam, ut |«arma uirumque cano Troiae qui primus ab oris», |aut duos pedes et trochaeum similiter partem orationis finientem, ut |«infandum, regina, iubes renouare dolorem». |0285| haec interim catholica eius tibi erunt. nunc exempla uideamus a |dimetro. dimetrum acatalectum, in quo clausula est hexametri, |«terruit urbem»; |hoc et choriambicum est: trimetrum acatalectum |caeditur icta securi, |tetrametrum catalecticum |«Italiam fato profugus», |tetrametrum acatalectum |caelicolae Veneris sacra semina, |pentametrum acatalectum |haec mare canificat nec agit freta caerula, |hexametrum acatalectum |«conticuere omnes intentique ora tenebant». | de anapaestico |dactylico contrarium est anapaesticum metrum. huic naturale |catholicum est partes orationis singulis pedibus terminare: hic enim uersus |optimus est, secundus ab optimo ille qui συζυγίας parte orationis finit. |nam sicuti in ceteris metris uitiosum est, si singuli pedes partem |orationis finiant, ita hic bonum est quod in aliis contrarium est. recipit |pedes, suum, scilicet anapaestum, dactylum et spondeum, raro et |proceleumaticum: hos omnes omnibus in locis. dimetrum brachycatalectum |similes nobis uolumus, |dimetrum acatalectum |similes nobis uolumus pueros. |item, si adicias edere, facies trimetrum brachycatalectum, |similes nobis uolumus pueros edere; |et fiet sic acatalectum, |similes nobis uolumus pueros edere matres. |tetrameter plenus erit, si addas tu quoque perge. hic quoque similiter |tetrameter acatalectus est, |operas uobis dedimus, domini, reddite nobis debita similes. |0286| de iambico |sequitur ut de iambico dicere debeamus, cuius auctorem alii |Archilochum, alii Hipponactem uolunt. sed primus Homerus hoc usus est in | Margite, |«ἦλθέ τις εἰς Κολοφῶνα γέρων καὶ θεῖος ἀοιδός, / | Μουσάων θεράπων καὶ ἑκηβόλου Ἀπόλλωνος. / | φίλην ἔχων ἐν χερσὶν εὔφθογγον λύραν». |iambica maledica carmina appellant, quod hoc pede [id est metro] olim |lacerare et laedere solebant. iambicus trimeter qui est minimus habet |syllabas XII, ut |«beatus ille qui procul negotiis»; |qui maximus, XVII, ut |rapite agite, proceres, rapite [o] iuuenum decus. |hic Latine senarius, quod pedes sex simplices habeat, Graece trimeter, |quod tres συζυγίας habeat, appellatur. constat autem iambo suo |principe. nam uersus qui ex hoc uno est legitimus iambicus erit, quem |Graeci ὀρθόν uocant, ut ille est, |«beatus ille qui procul negotiis». |sed iambus, ut ait Horatius, spondeum in partem recipit, qui pes omnia |paene metra ornat atque disponit. item solutio longae in iambo |tribrachum facit, alterutrius longae spondei aut dactylum aut anapaestum: |utraque enim longa spondei in iambico metro non potest solui. fiunt |ergo hi uniuersi pedes quinque. inueniuntur semper hi omnes |incipientibus locis, id est sublationibus, quae loca imparia quidam uocant, in |desinentibus uero, id est in depositionibus, quae loca paria appellant, non |nisi qui a breuibus incipiunt. dimetron hypercatalecton [ut] |0287| ualles per imas, |dimetron brachycatalecton [ut] |plenus cadus musti. |dimetrum catalecticum |aquae sonant liquentes, |dimetrum acatalectum |auete fontes caeruli, |trimetrum acatalectum |amare nolo nec dolere Clinia. |iambicum hoc metrum, etiam si defuerit uersui iambus uel rarus in eo |fuerit, appellabimus. ille enim legitimus solus, quem ὀρθόν dixi, iambo |solo constat. sed ut diximus iam dactylicum hexametrum etiam eum |dici, qui omnes spondeos habeat, ita et hic iambicus dicetur, quamuis |unum iambum habeat, |pauidumque leporem et aduenam laqueo gruem. | de trochaico |contrarium huic trochaicon metron, quod aeque quinque pedibus |constat, trochaeo et ceteris quibus supra. nam trochaei longa soluta |tribrachum, alterutra spondei aut anapaestum aut dactylum faciunt. hi |pedes omnes ponuntur paribus in locis, imparibus non nisi hi qui breuibus |finiuntur. dimetrum hypercatalectum |nympha rorida, |brachycatalecton |fontium sorores; |hoc et ithyphallicum dicitur: dimetrum catalecticum |Martium canunt tubae, |trimetrum catalecticum |Sol superna qui regis parens deus, |trimetron acatalecton |0288| tu, profunda quae regis, parens Diana, |tetrametrum catalecticum |tale quale uere primo sibilat teres donax: |hic, quia quattuor metris constat, et quadratus uocatur. | de choriambico |choriambicum metrum constat initialibus locis ipso choreo, id est |trochaeo, et tribracho, in sequentibus iambo. dimetrum hypercatalectum |o quis Adonem, |dimetrum acatalectum |sanguine quis purpureo, |trimetrum catalecticum |heu miserandae uolucres Martiae, |tetrametrum catalecticum |quoque uocarit uolucer te choriambus ito, |tetrametrum acatalectum |uror amoris stimulo, cor quatit artus pauidos. | de antispastico |antispasticon metrum Sappho inuenit: constat iambo et trochaeo, |conceditur tamen in συζυγίᾳ prima primo loco pro iambo quouis alio pede |disyllabo uti, pyrrichio aut spondeo aut trochaeo. dimetrum |hypercatalectum |uolant praepetes, |trimetrum catalecticum |quae rupes habeant hic et opacae, |tetrameter brachycatalectus |Maecenas atauis edite Pegaee bonis: |item si unam syllabam adieceris, erit catalecticus, |Maecenas atauis edite Pegaee beatis; |acatalectus |Maecenas atauis edite Pegaee Reatine. |0289| de ionico a maiore |<ionicum metrum> quod a maiore dicitur constat spondeo et pyrrichio et |trochaeo et praeterea solutionibus spondei, id est anapaesto uel |dactylo, et solutione trochaei, id est tribracho, indifferenter in locis omnibus, |ita tamen ut omnis coniugatio sex tempora habeat. dimetrum |brachycatalectum |ueris coma florens, |dimetrum acatalectum |quae Pegaseis fontibus, |trimetrum brachycatalectum |non Idalio sic puer alto, |tetrametrum brachycatalectum |uolo litoris in margine solus ambulare; |hoc et sotadicum dicitur: tetrametrum acatalectum, quod apud |Cleomachum inuenitur, ex duobus colis coniunctum |uuas nitidis frondibus Euan hederis illigat. | de ionico a minore |ionicum metrum quod a minore appellatur constat pyrrichio et |spondeo et spondei solutione, anapaesto et dactylo. hic quoque in singulis |coniugationibus sex tempora impleri necesse est. dimetrum acatalectum |Ararim sic super altum: |Horatius |«neque dulci mala uino»: |trimetrum acatalectum |miserarum est neque amori dare ludum, |tetrametrum catalecticum |equus aluo uehit, uber tumet albo latice, |tetrametrum acatalectum |propere qui residens in gremio Faune celocis. |0290| de anadiplumeno. anadiplumenon ex hoc minore ionico nascitur, |quod ab illo hoc distat, quod a cretico incipit et est tetrametron, |defeci neque amori dare ludum libet ultra. |est et aliud ex hoc metro ionico, quod galliambon dicitur, quod in |fine degenerat, quo minus integrum ionicum ἀπ᾽ ἐλάσσονος faciat, |miserarum est neque amori dare posse remedia. |ex hoc genere est quod anaclomenon appellatur, quod ordinem |pedum naturalem ac solitum amittit et immutatis pedum coniugationibus |copulatur. dimetrum acatalectum |Paphias amor columbas. |nam constat pyrrichio et trochaeis duobus et spondeo: quarta enim |syllaba, quae debet longa esse, breuis et sequens longa est, quam oportebat |breuem esse. hoc metrum si geminetur, facit tetrametrum ionicum a |minore anaclomenon, quod heteromeres sapphicum nominatur, hoc modo, |docuit patens labellum bifido iugare rictu. |simile tetrametrum mensura, non coniugationibus, |uiridi Palladis umbra sonat oscinum loquela. |has tres species ideo iunxi, quoniam paene idem sunt quod ionicus | ἀπ᾽ ἐλάσσονος est. | de proceleumatico |quidam adiciunt his octo proceleumaticum, cui nec addi quicquam |nec minui potest: omnibus enim breuibus constare debet. dimeter |catalecticus |aue nemora silent, |tetrameter catalecticus |maritima itinera peragere cupio. | de paeonico |paeonicon metron ex ipso pede suo nomen accepit. recipit autem |in principio creticum praeter ipsum paeona, ultimum <semper creticum>, duos |autem paeonas in medio. exemplum utriusque linguae sic erit, |tetrametrum catalecticum |0291| «ὦ πόλι φίλη Κέκροπος αὐτοφυὲς Ἀττική», |o regere, ne facilis esto magis ad tuos. |haec sunt, ut dixi, metra originalia. cetera omnia ex his sunt |deducta, quae a Graecis paragoga appellantur, de quibus pauca adhuc dicam |(nam quaedam suis iam originalibus iunxi), ut uideas, quanta horum quae |supra dixi permixtione metra aut facta sint aut fieri adhuc possint. et |primo quidem de pentametro epodico dicam, ut ad initia redeamus (nam |et hic a dactylico nascitur), cuius diuisio duplex traditur. nam prima eius |parte duo pedes ex dactylico, <dactylus> et spondeus, sed uarie commutatis. |uicibus inueniuntur; tertius spondeus, ita ut prima eius syllaba |hemistichium et partem orationis finiat, sequens hemistichium sequens et partem |orationis incipiat. deinde mutat dactylicam condicionem et transit in |anapaesticam: nam iam residui erunt duo anapaesti. aut sic, ut media |caesura duo penthemimere diuidat, in primo uarie positis pedibus, ut dixi; in |secundo semper duo dactyli erunt. dictum penthemimeres quasi τῶν | πέντε τὸ ἥμισυ. habet enim prima pars duos pedes et syllabam partem |orationis finientem, secunda item similiter diuisa: prima sic, hei mihi cum |domino, secunda non licet ire tuo. hic et elegus uocatur, quando per |uices heroo subiungitur nec seorsum ac solitarium carmen facere potest. |subiungitur autem sic, |«Pasiphae niueo gaudebat adultera tauro, / |inuida formosas oderat illa boues». | de priapeo dactylico |priapeum dactylicum metrum tertium pedem parte orationis finit, |producta tamen in ultimo syllaba (nam glyconius uersus sic habet) et <in> duas |0292| aequales diuiditur partes. quod heroum manifestum esse Homerus et |Virgilius probauerunt: Homerus |«Κουρῆτές τ᾽ ἐμάχοντο καὶ Αἰτωλοὶ μενεχάρμαι», |et Virgilius |«immotamque coli dedit et contemnere uentos» |et |«cui non dictus Hylas puer et Latonia Delos». |prima autem pars glyconius uersus est, secunda pherecratius, quae |utraeque partes dactylicae sunt. nam Horatii hos duos si iungas, priapeus fiet, |«cui flauam religas comam» «grato Pyrra sub antro». |ergo et glyconium metrum et pherecratium et quod ex his componitur |priapeum de dactylico nascitur. est alius priapeus, qui et bucolicus |uocatur, ut |«hunc lucum tibi dedico consecroque, Priape». |hic quoque octaua syllaba partem orationis finit, ideoque hoc metrum | παρωρισμένον dicitur. | de bucolico |bucolicus similiter ab heroo uenit. herous, si quarto pede partem |orationis finiat, bucolicum facit, ut |«ab Ioue principium Musae, Iouis omnia plena». |Theocritus hanc metri legem custodiuit, Virgilius contempsit. | de pentametro heroo |qui autem quintum pedem parte orationis finit, pentameter herous |dicitur, ut |«incidit ad terram duplicato pondere Turnus». | de logaoedico |et de anapaestico nasci logaoedicum metrum uidemus, si metrum |anapaesticum palimbacchio concluseris, Graece |« ἀγέτω θεός, οὐ γὰρ ἔχω δίχα τῶνδ᾽ ἀείδειν», |Latine |agito deus huc, ego me dabo fessa uobis. |0293| de scazonte |in iambico metro si paenultimam longam feceris, scazon uocatur, quem |et choliambon et hipponaction uocant, ut |«salax taberna uosque contubernales». | de phalaecio hendecasyllabo |ecce et phalaecium metrum partem primam de antispastico metro |habet, sequentem de iambico, ut |«passer deliciae meae puellae». |nam prima syzygia antispastica est, at uero pars sequens, ciae meae |puellae, dimetrum iambicum catalecticum habet. eadem pars dicitur comma |anacreontion. potest prima pars a dactylico nasci, sequens ab iambico sic, |«castae Pierides meae Camenae»: |diuisio erit talis, |castae Pierides, nostris adsistite uotis |et |meae Camenae, uos sorores inuoco. | de ithyphallico |ithyphallicum metrum de trochaico est. nam ex tribus trochaeis |constat, quod fit, si ter Bacche dicas, et sic, |conditor uel orbis. |dictum est autem inde, quod in mysteriis Liberi Athenis uates stipitem |rectum in modum fascini ciebant, et qui hoc genere metri canebant | φαλλοφόροι et φαλλῳδοί dicebantur. hoc et aeschrionium uocant. | de saturnio |saturnio metro primum in Italia usi. dictum autem a Saturnia, urbe |uetustissima Italiae. et hic uersus obscurus quibusdam uidetur, quia |passim et sine cura eo homines utebantur; maxime tamen triumphaturi in |Capitolio tabulas huius modi uersibus incidebant, [id est sic] |0294| summas opes qui regum regias refregit. |habet autem in prima parte iambicon dimetron catalecticon, in secunda |trochaicon dimetron brachycatalecton, quod et ithyphallicum diximus, ut |«dabunt malum Metelli Naeuio poetae». |cetera partim in Horatio recognosces, partim in archetypis auctorum |libris, unde haec nos excerpsimus. | de metris Horatii |nunc priusquam ad Horatiana metra ueniamus, quae partim a |ueteribus Graecis transtulit, partim sibi ipse composuit, admonitum uelim |omnia quae paragoga diximus componi ex illis principalibus metris aut |adiectione aut detractione aut concinnatione aut permutatione: adiectione, ut |«soluitur acris hiems grata uice ueris et fauoni»; |accessit enim heroo metro syllaba, quae uersum faceret longiorem: |detractione, tamquam |«trahuntque siccas machinae carinas»; |detracta enim syllaba trimetron fecit minorem: concinnatione, |«iam satis terris niuis atque dirae»; |huius enim prima caesura trochaica, sequens iambica est: permutatione, |sicut cum Archilochus primam partem heroi fecerit, sequentem iambici, |ut est |«scribere uersiculos amore percussum graui», |Horatius permutauit et fecit priorem iambicam, sequentem heroicam sic, |«occasionem de die dumque uirent genua». |haec autem Horatii carmina, de quibus dicere institui, monostropha |Graeci appellauerunt, quod prima strophe duobus uel tribus <uel quattuor> |colis explicata ceteras sequentes similes habeant, nec in aliqua parte |interueniente epodo cola mutentur. colon quid sit iam diximus, a quo <dicola |siue> tricola siue tetracola dicuntur haec carmina. in cantionibus autem |lyricis legitime scriptis, hoc est monostrophis, haec tria inueniri necesse |0295| est, strophen, antistrophen, epodon. olim enim carmina in deos scripta |<ex his tribus> constabant: circumire aram a dextra strophen uocabant, |redire a sinistra antistrophen, post, cum in conspectu dei consistentes |canticis reliqua peragebant, epodon, ὅτι τῇ στροφῇ καὶ τῇ ἀντιστρόφῳ | ἐπῇδον. hinc translatum nomen est in has epodos, quae binos uersus |impares habent. nam ut illic epodos canticum finit, ita hic uersus secundus |sensum: hoc est enim legitimum in epodis. ergo secundum haec et elegia |epodicum carmen. haec igitur cantio lyrica, quae tres has partes habet, |periodos appellatur; eadem trias, si ex his tribus constat. solet enim |abundantior et plenior cantio habere * antistrophen periodon, aliquando |et in medio, hoc est inter strophen et antistrophen, mesodon. |inueniuntur autem in strophe cola uel commata aliquot ex uoluntate scribentis |uaria metri lege finita: huic antistrophe redditur totidem colis, isdem |metris: tertio additur epodos iam quolibet metro. haec est, ut dixi, quam |triada appellant. sed quoniam haec accuratius Graeci poetae seruauerunt, |melius te Graeci magistri de exemplis Graecis docebunt. nunc ueniamus |ad diuisionem metrorum. |I «Maecenas atauis edite regibus». |asclepiadeon metron uocatur, non quod repertor eius Asclepiades fuerit, |sed quod eo familiarius et frequentius sit usus. ante illum enim usus |Alcaeus, et Sappho hoc integro usa est libro quinto. inter binos <uel |0296| ternos uel quaternos> uersus decurrunt melica: systematica sunt, hoc est binis |uel tribus uel quattuor uersibus constant. hoc metrum uidetur a |pentametro epodico natum. nam habet duo penthemimere, primum acatalectum, |secundum catalecticum, |«Maecenas atauis edite regibus»: |huic si reddas in ultimo syllabam, integer erit pentameter, ut |Maecenas atauis edite regibus o. |ab eo tamen pentametro nascitur, qui XIII syllabas habet, hoc est cuius |prima pars de spondeo et dactylo constat. ceterum asclepiadeon |duodecasyllabon esse oportet. potest et antispasticon esse trimetron acatalecton, |cuius paenultimam affectauit pro longa breuem facere, cuius ingressio |est talis, |«Maecenas a.tauis edi.te regibus»: |tetrametron fecit eius generis |«tu ne quaesieris, scire nefas, quem mihi quem tibi». |quidam uolunt adiectis duobus <pedibus>, spondeo ad caput, pyrrichio ad |finem, in medio dimetron choriambicon clausum, ut ingressio <sit> talis, |«Maece.nas atauis edite re.gibus». |nam si solas duas syzygias pronunties, choriambicum sonant. eius generis |trimetron fecit sic, |«tu ne quaesieris scire nefas quem mihi quem tibi». |denique si tertium choriambum tollas, remanet asclepiadeus, ut |tu ne quaesieris scire nefas tibi. |alii de hexametro uolunt natum. nam si tertio loco adicis pater, quinto |regibus, hexametrum facies sic, |Maecenas atauis pater edite regibus altis. |II «iam satis terris niuis atque dirae / |grandinis misit pater et rubente / |dextera sacras iaculatus arces / |terruit urbem». |0297| hos hendecasyllabos alii alcaicos, alii sapphicos uocant. prima in his |caesura trochaica est: nam habet dimetron brachycatalecton, sequens |iambica dimetron hypercatalecton; et ingrediuntur sic, |«iam satis terris ni.uis atque dirae». |alii faciunt primam syzygiam trochaicam, in qua secunda pars aliquando |et spondeum habet, secundam choriambicam, tertia bacchium habet: |diuiditur sic, |«iam satis ter.ris niuis at.que dirae». |nasci autem uidetur ab alcaico hendecasyllabo, |«ὦ ἄναξ Ἄπολλον, παῖ μεγάλω Δίος» |et |«uides ut alta stet niue candidum». |huius si primam syllabam in ultimum transtuleris, facies hendecasyllabum |sapphicum, |des ut alta stet niue candidum ui. |quarto loco clausula est hexametri ex dactylo et spondeo, ut est «primus |ab oris». denique si hanc tollas et Horatianam adicias, facies integrum |hexametrum, |arma uirumque cano Troiae qui terruit urbem. |eadem clausula et in anapaesticam syzygiam cadit. nam si iungas hanc |illi Virgilianae, dimetrum anapaesticum facies, |primus ab oris terruit urbem. |haec eadem habet choriambicum dimetron hypercatalecton. |III «sic te diua potens Cypri, / |sic fratres Helenae lucida sidera»: |tertia ode dicolos est, habet primum octosyllabum anacreontium, quem et |glyconium uocant, habet originem ab heroo, constat ex spondeo et duobus |dactylis. huic si iungas heptasyllabum pherecratium, qui constat ex |spondeo et dactylo et spondeo, priapeum facies, qualis apud Homerum |«Κουρῆτές τ᾽ ἐμάχοντο καὶ Αἰτωλοὶ μενεχάρμαι» |et |«immotamque coli dedit et contemnere uentos». |0298| anacreonteon est |«γουνοῦμαί σ᾽ ἐλαφηβόλε». |usi sunt hoc genere metri Alcaeus; Sappho, Alcman. secundus uersus, |«sic fratres Helenae lucida sidera», |asclepiadeus, de quo iam dictum est. |IIII «soluitur acris hiems grata uice ueris et fauoni, / |trahuntque siccas machinae carinas». |quarta quoque dicolos ad exemplum Archilochi facta, |«οὐκέθ᾽ ὁμῶς θάλλεις ἁπαλὸν χρόα· κάρφεται γὰρ ἤδη». |differunt primi hoc uno, quod in Graeco secundus spondeus, in Latino |tertius est. neque tamen ordinem in omnibus Flaccus seruauit, sed |uarie et licenter, dummodo ne ab heroo recederet. habet ergo prima |caesura heroum tetrametrum, et talis est haec pars, qualis illa Homerica, |«ὡς ἔφατ᾽ εὐχόμενος, τοῦ δ᾽ ἔκλυε», <uel haec> Virgiliana, «solue |metus feret haec aliquam tibi». quorum alteri deest «Φοῖβος | Ἀπόλλων», alteri «fama salutem», quae si adicere Flacciano et Archilochio |uolueris, implebuntur et fient solidi heroi sic, |soluitur acris hiems grata uice fama salutem, | οὐκέθ᾽ ὁμῶς θάλλεις ἁπαλὸν χρόα Φοῖβος Ἀπόλλων. |posterior pars, «ueris et fauoni», ithyphallicus uersus est ex tribus |trochaeis. talis est pars ex Catulliano hendecasyllabo detracta priore parte, |«pumice expolitum», idque si adieceris ad Horatiani partem |superiorem, fiet archilochius, |soluitur acris hiems grata uice pumice expolitum. |0299| Graecus est talis * quod metrum quidam et aeschrionium uocant. |plerique uersum totum ex heroo factum per adiectionem unius syllabae tertiae |ante ultimam dixerunt; et parte sublata siue mutata formam hexametri |recipit, ut |soluitur acris hiems grata uice ueris et anni |uel |soluitur acris hiems grata uice uere fauoni. |secundus uersus, |«trahuntque siccas machinae carinas», |syllaba breuior est quam trimeter iambicus, qua reposita sic expletur, |trahuntque siccas machinae carinulas; |uel si malis scazonta facere, |trahuntque siccas machinae carinatas. |Archilochus |«ὄγμος κακοῦ δὲ γήραος καθαιρεῖ»: |<reliquum> in Archilocho attendendum. hunc quidam hendecasyllabum |archilochium dixerunt. |V «quis multa gracilis te puer in rosa / |perfusus liquidis urget odoribus / |grato, Pyrra, sub antro? / |cui flauam religas comam?». |quinta ode habet duos primos asclepiadeos, tertium <pherecratium>, quartum |anacreontium, qui et glyconius, de quibus iam diximus. <pherecratius> |priapei erit pars, praeposito tamen glyconio sic, |cui flauam religas comam grato Pyrra sub antro; |talis hic qualis ille, |«immotamque coli dedit et contemnere uentos». |item hos si iungas, idem fiet, |0300| «γουνοῦμαί σ᾽ ἐλαφηβόλε» «δέσποιν᾽ Ἄρτεμι θηρῶν». |utraque haec pars Anacreontis est. |VI «scriberis Vario fortis et hostium / |uictor, Maeonii carminis alite, / |quam rem cumque ferox nauibus aut equis / |miles te duce gesserit». |tres primi asclepiadei, ut |«Maecenas atauis edite regibus»; |quartus glyconius, ut |«γουνοῦμαί σ᾽ ἐλαφηβόλε» |[utraque haec pars Anacreontis est]. |VII «laudabunt alii claram Rhodon aut Mitylenen / |aut Epheson bimarisue Corinthi». |primus herous, secundus item herous, sed tetrameter, cui si reddas duos |pedes, erit solidus hexameter sic, |aut Epheson bimarisue Corinthi primus ab oris |uel |sic tristis affatus amicos Cynthius auctor. |VIII «Lydia dic per omnis / |te deos oro, Sybarim cur properas amando». |hoc totum choriambicum est metrum. primum colon dimetron |catalecticum est. sed quo minus choriambicum esse uideatur, integrum, facit |ultimus bacchius: nam similiter in secundo colo affectauit in ultimo bacchium |habere. in hoc etiam recessit ab Alcaeo, quod primum choriambum durum |fecit [secundum] pro iambo spondeum ponendo. nam si secutus fuisset |Alcaeum, sic ordinasset, |hoc dea uere Sybarim cur properes amando. |sed affectasse potius quam errasse Horatium apparet, quod eadem lege |usque ad finem eglogae perseuerauit. erit ergo et secundum colon |tetrametron catalecticum. ex hoc hendecasyllabum sapphicum facies sic, |0301| quaeso Lydia dic deos per omnes; |de secundo hexametrum sic, |hocne deos uere Sybarim cur quaeris amando. |apud Anacreontem |«εἶμι λαβὼν † εἰσάρας», |Sappho |«πάρθενον ἀδύφωνον». |secundum colon Anacreon sic, |«ἀσπίδα ῥίψας ποταμοῦ καλλιρόου παρ᾽ ὄχθας», |Sappho sic, |«δεῦτέ νυν ἄβραι Χάριτες καλλίκομοί τε Μοῦσαι». |VIIII «uides ut alta stet niue candidum / |Soracte, nec iam sustineant onus / |siluae laborantes, geluque / |flumina constiterint acuto». |iocunda confusio horum metrorum aut permixtione facta aut detractione. |nam in duobus primis prima tome dimetron habet iambicum |hypercatalecton, secunda clausulam asclepiadei, id est duos dactylos (nam sic est |«stet niue candidum», ut est «edite regibus»), et diuiduntur sic, |«uides ut alta. stet niue candidum / |Soracte nec iam. sustineant onus». |alii hendecasyllabos appellant factos ex iambico trimetro detractione unius |syllabae, quam si restitues, facies trimetron acatalecton, |«uides ut alta stet niue candidum» |et |Soracte nec iam sustineant onusti. |tertium colon trimetron <iambicon> hypercatalecton: <nam additis tribus |syllabis fiet trimetron acatalecton>, |0302| siluae laborantes geluque candido. |quartum compositum est ex penthemimeri et bacchio. hexametrum de |hoc facies redditis quibuscumque partibus sic, |flumina constiterint scopulo pugnantia acuto. |X «tu ne quaesieris, scire nefas, quem mihi quem tibi»: |heccedecasyllabus sapphicus. de hoc iam supra dictum est, adiectione |spondei ad caput et pyrrichii ad finem in medio esse choriambicum |trimetrum, ut illud dimetrum diximus habere, |«Maecenas atauis edite regibus». |et nota quod et in hac et in illa egloga strophen in singulis uersibus |expediuit. his et Alcaeus usus, |«Νύμφαις, ταῖς Δίος ἐξ αἰγιόχω φασὶ τετυγμέναις». |cetera quae sequuntur eadem metra sunt, de quibus iam dictum est. |in secundo libro metrum nouum est |«non ebur neque aureum / |mea renidet in domo lacunar». |hoc semel omnino usus Horatius, Alcaeus frequenter. ab iambico natum |est: nam si reddas huic partem suam, integrum trimetrum facies sic, |beatus ille non ebur neque aureum. |Philoxenus ait hoc heptasyllabon choriacon uocari et esse dimetron |catalecticon euripidion. ille inquit sic, |«νῦν δέ μοι πρὸ τειχέων»: |reliquum in Euripide attendendum. et sequens pars talis est qualis illa, |«trahuntque siccas machinae carinas», |iambicum curtum, quod et hendecasyllabon dicunt, et facit trimetrum |plenum, |mea renidet in domo lacunular, |sicut |trahuntque siccas machinae carinulas. |0303| «miserarum est neque amori dare ludum / |neque dulci mala uino lauere aut ex- / |animari metuentes patruae uerbera linguae». |omnes ionici ἀπ᾽ ἐλάσσονος sunt acatalecti, duo primi trimetri, tertius |tetrameter. |«diffugere niues, redeunt iam gramina campis / |arboribusque comae». |primus hexameter herous; secunda pars penthemimeres habet, quod |iteratum integrum pentametrum faciet sic, |arboribusque comae arboribusque comae. |«o crudelis adhuc et Veneris muneribus potens». |hi omnes quo minus heroi hexametri dici possent commutatio quarti pedis |fecit: nam pro dactylo anapaestum habent. simul et illud uidendum, quod |nullam habent uarietatem pedum, sed ordo idem omnibus, ut primum et |tertium spondeum habeant, secundum et quintum et sextum dactylos, |quartum anapaestum, per quod et syllabarum XVI numerus in omnibus |perseuerat. |nunc de epodis, quoniam supra originem nominis dixi, metra eorum |quamquam simplicia sint et intellectu facilia, tamen breuiter excurram. |«ibis Liburnis inter alta nauium, / |amice, propugnacula». |ambo iambici acatalecti, primus trimeter, secundus dimeter; et deinceps |omnes eglogae quae sequuntur consimiles sunt usque ad illam quae sic |incipit, |«Petti, nihil me, sicut antea, iuuat / |scribere uersiculos amore perculsum graui», |primus iambicus trimeter, secundi prima tome penthemimeren habet, |sequens dimetron iambicon. |«quid tibi uis, mulier nigris dignissima barris? / |munera cur mihi curue tabellas». |primus herous hexameter, sequens tetrameter similiter dactylicus, qui |bucolicon facit, si illi duos pedes reddas sic, |munera cur mihi curue tabellas omnia plena; |qualis est |«ab Ioue principium Musae, Iouis omnia plena». |0304| «horrida tempestas caelum contraxit et imbres / |niuesque deducunt Iouem, nunc mare nunc siluae». |primus hexameter, secundus compositus ex dimetro iambico et penthemimeri. |«mollis inertia cur tantam diffuderit imis / |obliuionem sensibus». |hexameter primus, secundus iambicus dimeter. |«altera iam teritur bellis ciuilibus aetas, / |suis et ipsa Roma uiribus ruit». |hexameter et iambicus trimeter. |«iam iam efficaci do manus scientiae». |omnes hi trimetri iambici erunt. |0305|"
}
