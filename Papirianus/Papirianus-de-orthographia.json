{
    "author": "Papiri(an)us",
    "title": "Papiri(an)us de orthographia",
    "edition_new": "",
    "edition_keil": "GL 7,216,8-14",
    "text": "|iustitia cum scribitur, tertia syllaba sic sonat, quasi constet ex |tribus litteris t z et i, cum habeat duas, t et i. sed notandum quia in his |syllabis iste sonus litterae z inmixtus inueniri tantum potest, quae constant |ex t et i et eas sequitur uocalis quaelibet, ut Tatius et otia iustitia et |talia. excipiuntur quaedam nomina propria, quae peregrina sunt. sed ab his |syllabis excluditur sonus z litterae, quas sequitur littera i, ut otii iustitii. |item non sonat z, cum syllabam ti antecedit littera s, ut iustius castius."
}
