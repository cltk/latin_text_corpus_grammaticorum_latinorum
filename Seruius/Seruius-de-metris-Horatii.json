{
    "author": "Seruius",
    "title": "Seruius de metris Horatii",
    "edition_new": "",
    "edition_keil": "GL 4,468-472",
    "text": "|Seruius Fortunatiano d(omi)n(o). |superfluum, amice, fore putaui et post Terentianum metra dige<rere, |cum satis quae mihi lectio poetarum> aliud agenti obtulerat exposita |uiderentur. quare Horatium, cum in Campania otiarer, excepi, quem |separatim mea per singulos cantus seruata uersuum replicatione tractares. et |quia ille fidicen uno metri genere pluribus saepe utitur cantibus, satis |erit semel ratione reddita ceterarum similitudinem primis uersibus |denotare. non mihi autem criminandum puto, si in tractatu Latinis Graeca |miscuero, cum metrorum ratio huius linguae egeat sollertia et adprime |his litteris <sit> erudita. uale.\\n|decem nouem tantum odas uariis Flaccus metrorum compositionibus |texuit, quarum decem in primo carminum libro, in tribus reliquis |singulas, in epodon sex repperi constitutas. |prima igitur ode monocolos est. nam uersus, qui asclepiadeus dicitur, |constat spondio, duobus choriambis et pyrrichio; ususque est hac metri |compositione cantibus tribus, quorum primordia subnotaui, «Maecenas atauis |edite regibus», «exegi monumentum aere perennius», «donarem pateras |grataque commodus». |secunda ode dicolos est tetrastrofos. primi enim tres uersus, quibus |nomen est safficis, constant trochaeo, spondio, dactylo et duobus trochaeis; |quartus uero, qui adonius dicitur, dactylo et spondio pedibus terminatur. |utitur autem hac metri compositione sex et uiginti cantibus, quorum |primordia subnotaui, «iam satis terris niuis atque dirae», «Mercuri facunde |nepos Atlantis», «quem uirum aut heroa lyra uel acri», «uile potabis modicis |Sabinum», «integer uitae scelerisque purus», «parcius iunctas quatiunt fenestras», |0469| «o Venus regina Cnidi Pafique», «poscimus siquid uacui sub umbra», «Persicos |odi puer apparatus», «nullus argento color est auaris», «ne sit ancillae tibi |amor pudori», «Septimi Gades aditure mecum», «ulla si iuris tibi peierati», |«rectius uiues Licini neque altum», «otium diuos uocat in patentis», «Martiis |caelebs quid agam kalendis», «Mercuri nam te docilis magistro», «Herculis |modo ritu dictus o plebs», «Faune nymfarum fugientum amator», «non uides |quanto moueas periclo», «montium custos nemorumque uirgo», «impios parrae |recinentis omen», «Pindarum quisquis studet aemulari», «diue quem proles |Niobea magnae», «est mihi nonum superantis <annum», «Phoebe siluarumque |potens Diana»>. |tertia ode dicolos est distrofos. nam primus uersus, cui glyconio |uocabulum datur, constat spondio et duobus dactylis; secundus uero |asclepiadeus est, cuius iam in prima ode dedimus rationem; ususque inuenitur |hac metri compositione duodecim tantum cantibus, ut subscripta |monstrabunt, «sic te diua potens Cypri», «cum tu Lydia Telefi», «mater saeua |Cupidinum», «et ture et fidibus iuuat», «donec gratus eram tibi», «uxor pauperis |Ibyci», «quantum distet ab Inacho», «intactis opulentior», «quo me Bacche |rapis tui», «festo quid potius die», «intermissa Venus diu», «quem tu |Melpomene semel». |quarta ode dicolos est distrofos. prior enim uersus, qui est |archilochius, constat tetrametro heroico et trochaeis tribus; secundus uero |penthemimeri iambica et tribus trochaeis similiter terminatur, ususque est |hac metri compositione uno tantum cantu, cuius uersus adscriptus est, |«soluitur acris hiems grata uice ueris et fauoni». |quinta ode tricolos est tetrastrofos. nam primi duo uersus |asclepiadei sunt, tertius uero trimeter est heroicus, quartus autem glyconius, |cuius in tertia ode dedimus rationem; ususque est hac metri compositione |septem tantum cantibus, quorum primordia subnotaui, «quis multa gracilis |te puer in rosa», «o nauis referent in mare te noui [fluctus]», «Dianam tenerae |dicite uirgines», «uitat inuleo me similis Chloe», «quid fles Asteria quem tibi |candidi», «o fons Blandusiae splendidior uitro», «audiuere Lyce di mea uota di». |sexta ode dicolos est tetrastrofos. primi enim tres uersus asclepiadei |sunt, quorum iam meminimus, quartus glyconius; ususque est hac metri |compositione nouem tantum cantibus, quorum subnotaui principia, |«scriberis Vario fortis et hostium», «pastor cum traheret per freta nauibus», «quis |desiderio sit pudor aut modus» * «nolis longa ferae bella Numantiae», |0470| «extremum Tanaim si biberis Lyce», «inclusam Danaen turris aenea», «diuis orte |bonis optume Romyleae», «iam ueris comites quae mare temperant». |septima ode dicolos est distrofos. nam prior uersus heroicus est, |qui sex pedibus, dactylo scilicet et spondio indifferenter positis, |terminatur, secundus uero tetrametro acefalo eius efficitur; ususque est hac metri |compositione tribus tantum cantibus, quorum primos uersus adposui, |«laudabunt alii claram Rhodon aut Mitylenen», «te maris et terrae numeroque |carentis harenae», «quid tibi uis mulier nigris dignissima barris». |octaua ode dicolos est distrofos. prior enim uersus efficitur choriambo |et palinbacchio; secundus uero constat ex epitrito secundo, duobus |choriambis et palinbacchio; ususque <est> hac metri compositione uno tantum |cantu, cuius primus uersus adscriptus est, «Lydia dic per omnes». |nona ode tricolos <est> tetrastrofos. nam primi duo uersus |penthemimeri iambica et duobus dactylis finiuntur, tertius uero dimeter est |iambicus hypercatalectus, quartus autem dactylis duobus et duobus trochaeis |terminatur; ususque est hac metri compositione sex et triginta cantibus, |quorum primordia subnotaui, «uides ut alta stet niue candidum», «o matre |pulchra filia pulchrior», «uelox amoenum saepe Lucretilem», «Musis amicus |tristitiam et metus», «natis in usus laetitiae scyfis», «Icci beatis non inuides |Arabum gazis», «quid dedicatum poscis Apollinem», «parcus deorum cultor et |infrequens» * «nunc est bibendum nunc pede libero», «motum ex Metello |consule ciuicum», «aequam memento rebus in arduis», «nondum subacta |ferre iugum ualet», «o saepe mecum tempus in ultimum», «non semper |imbres nubibus hispidos», «quid bellicosus Cantaber et Scythes», «malo et |nefasto te posuit die», «eheu fugaces Postume Postume [et]», «cur me |querellis exanimas tuis», «Bacchum in remotis carmina rupibus», «non usitata nec |tenui ferar», «odi profanum uulgus et arceo», «angustam amice pauperiem |pati», «iustum et tenacem propositi uirum», «descende caelo et dic age tibia», |«caelo tonantem credidimus Iouem», «delicta maiorum inmeritus lues», «Aeli |uetusto nobilis ab Lamo», «o nate mecum consule Manlio», «caelo supinas si |tuleris manus», «uixi puellis nuper idoneus», «Tyrrena regum progenies tibi», |«qualem ministrum fulminis alitem», «ne forte credas interitura quae», «quae |cura patrum quaeue Quiritium», «Foebus uolentem carmina me loqui». |decima ode monocolos <est>. uersu enim, cui choriambico nomen datur, |continetur et constat spondio, tribus choriambis et pyrrichio; ususque est |0471| hac metri compositione tribus tantum cantibus, ut subiecta monstrabunt, |«tu ne quaesieris scire nefas quem mihi quem tibi», «nullam Vare sacra |uite prius seueris arborem», «o crudelis adhuc et Veneris muneribus potens». |undecima ode dicolos est distrofos. nam prior uersus cretico pede |et monometro iambico terminatur, secundus uero trimeter est iambicus, |sed claudus. iambicus autem uersus non iambum solum sed et heroicos |recipit pedes, locis scilicet inparibus [et dibracchi coniuncto]; ususque |inuenitur hac metri compositione uno tantum cantu, cuius primus uersus |ascriptus est, «non ebur neque aureum». |duodecima ode monocolos est. metro enim quod ionico a minore |fit continetur, quod quidem non numero pedum, sed sensus fine |concluditur, atque ideo a multis synafia potius nominatur; ususque est hac metri |compositione uno tantum cantu, cuius principium subnotaui, «miserarum |est neque amori dare ludum». |tertia decima ode dicolos est distrofos. nam prior uersus heroicus |est, sequens uero penthemimeres eius efficitur; ususque est hac metri |compositione uno tantum cantu, cuius uersus ascriptus est, «diffugere niues, |redeunt iam gramina campis». |quarta decima ode dicolos est distrofos. prior enim uersus trimeter |est iambicus, secundus uero dimeter inuenitur; ususque est hac metri |compositione decem tantum cantibus, quorum primordia subnotaui, «ibis |Libyrnis inter alta nauium», «beatus ille qui procul negotiis», «parentis olim |siquis impia manu», «lupis et agnis quanta sortito optigit», «at o deorum |quicquid in caelo regit», «quid inmerentis hospites uexas canis», «quoquo |scelesti ruitis aut cur dexteris», «rogare longo putidam te saeculo», «quando |sepositum Caecubum ad festas dapes», «mala soluta nauis exit alite». |quinta decima ode dicolos est distrofos. nam prior uersus trimeter |iambicus <est>, secundus uero constat ex penthemimere heroico et dimetro |iambico; ususque est hac metri compositione uno tantum cantu, cuius |uersus ascriptus est, «Pecti nihil me sicut antea iuuat». |sexta decima ode dicolos est distrofos. prior enim uersus heroicus |inuenitur, secundus uero constat ex dimetro iambico et penthemimere |heroico; ususque est hac metri compositione uno tantum cantu, cuius |principium subnotaui, «horrida tempestas caelum contraxit et imbres». |septima decima ode dicolos est distrofos. nam prior uersus heroicus |est, secundus uero iambicus dimeter inuenitur; ususque est hac metri |0472| compositione duobus tantum cantibus, ut subiecta monstrabunt, «mollis |inertia cur tantum diffuderit imis», «nox erat et caelo fulgebat luna sereno». |duodeuicensima ode dicolos est distrofos. nam prior heroicus, |secundus trimeter iambicus inuenitur; ususque est hac metri compositione |uno tantum cantu, cuius uersus ascriptus est, «altera iam teritur bellis |ciuilibus aetas». |unadeuicensima ode monocolos est. constat enim <ex> trimetro |iambico; ususque inuenitur hac metri compositione uno tantum cantu, cuius |principium subnotaui, «iam iam efficaci do manus scientiae». |his omnibus metris scripti sunt quattuor carminum libri, epodon | carmenque saeculare. ceterum artis poeticae epistolarum et sermonum |heroico iugiter continentur. |0475|"
}
