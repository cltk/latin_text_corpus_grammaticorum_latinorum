{
    "author": "Seruius",
    "title": "Seruius de finalibus",
    "edition_new": "",
    "edition_keil": "GL 4,449-455",
    "text": "|Seruius Honoratus Aquilino salutem. |ultimarum syllabarum naturas, sicut proposueras, breuiter lucideque |digessi. in qua re mea audacia tuo defenditur imperio. nam hoc opus, |dum uelut facile ac per se patens multi reliquerunt, difficilius reddiderunt.\\n|quamquam rationem litterae et syllabae in Donati artibus habeamus, |tamen breuiandi causa aliqua ex his decerpsimus, quae ad scientiam |metrorum proficere credimus. |igitur primas syllabas omnium partium orationis duobus modis |considerabimus, natura et positione. natura tripertita est. nam aut |diphthongo syllaba longa esse cognoscitur, ut ae oe au eu ei, aut |0450| exemplo; quaeritur enim, utrum syllaba longa sit an breuis, ut «Musa |mihi causas memora»: aut ex conpositione figurae, ut si nescias |qualis sit pius, ex conpositione, quae est impius, qualis sit pi cognoscitur; |licet in aliquantis hoc fallat. nam cum dicimus nubere, nu longa est; |item cum dicimus innuba aut pronuba, fit breuis nu in conpositione. |sed hoc inueniri raro contingit. positio est, cum correptam uocalem aut |duae consonantes secuntur, ut arma; aut una quaeuis duplex, ut axis uel |Mezentius uel maior; aut altera consonans et altera uocalis loco |consonantis posita, ut «at Iuno» et «at Venus». uerum si quaelibet pars orationis |praepositionibus conponatur, ex his primas syllabas cognoscimus. nam |talis manebit fere omnis conposita syllaba, qualis et ipsa praepositio fuerit, |ut ineptus. item ex ipsis praepositionibus ad et ob et in et sub diuersae |in uerbis ponuntur. nam corripiuntur, cum crescendo disyllabum |reddunt, ut adit obit init subit; indifferenter sunt, cum trisyllabum faciunt, |ut adicit obicit inicit subicit; producuntur tantum, cum tetrasyllabum ex |se reddunt, ut adicio obicio inicio subicio. item quae per que et per |pre in primis syllabis scribuntur producuntur, excepto pretium premo |preces et queror, hoc est querellam depono, et quae ex his per |deriuationem aut declinationem fieri possunt et que coniunctione. item contra |breuiantur ex isdem praepositionibus in conpositione de et pro, ut dehinc |deinde profectus professus profusus profanus profatus proauus pronepos |et cetera. sunt item aliquanta uerba, quae primas syllabas temporum |ratione permutant, quae subter collecta in omni praeterito perfecto uel |in omni praeterito plusquamperfecto uel in uno futuro modi tantum |coniunctiui producuntur, in ceteris autem modis et temporibus breuiantur, ut |sunt haec, lego legi legeram legero, faueo faui faueram fauero, uenio |ueni ueneram uenero, fugio fugi fugeram fugero, facio feci feceram |fecero, sedeo sedi sederam sedero, fodio fodi foderam fodero, uideo uidi |uideram uidero, uoueo uoui uoueram uouero, foueo foui foueram fouero, |iuuo iuui iuueram iuuero, ago egi egeram egero, emo emi emeram emero, |0451| lauo laui laueram lauero, odio odi oderam odero, eo iui iueram iuero, |sino siui siueram siuero, sero seui seueram seuero, queo quiui quiueram |quiuero, caueo caui caueram cauero. item contra inueniuntur uerba, quae |in praesenti tempore producta sunt et in praeterito breuiantur, ut sunt |haec, pono posui, cogo coegi, do dedi, sto steti. item omnia uerba, |quae in praeteritis antecrescunt, in primis syllabis breuiantur, ut pendeo |pependi, tondeo totondi, posco poposci, curro cucurri, tendo tetendi, |pendo pependi. |medias syllabas tribus modis cognoscimus, positione et diphthongis et |accentu. sed de positione et diphthongis supra tractauimus. accentus |autem est quasi adcantus dictus, quod ad cantilenam uocis nos facit |agnoscere syllabas. qui uocis accentus duo sunt ad ea quae tractamus |necessarii, correptus et productus. correptus est, quotiens sine ulla mora |uocis medias syllabas enuntiamus, ut moenia tabula. productus est, |quotiens medias syllabas cum aliqua mora uocis exprimimus, ut fortûna |natûra. sciendum est tamen, quia illa quae in uerbis i correpta |proferuntur, cum in medium uenerint et ipsam i in e mutauerint, ut legis lege |legere, ubique breuiantur; excepto cum a tribus excipiuntur |consonantibus b et m et t, ut legêbam legêmus legêtur. cetera melius |accentibus colliguntur. qui accentus in trisyllabis et tetrasyllabis et deinceps |ita considerandus est, ut si quaeratur amicissimorum quibus syllabis |constet, et dicimus primam breuem exemplo, ut «nimium dilexit |amicum»; secundam cum longo accentu inuenimus; tertiam positione longam; |quartam breuem accentu, quia, cum dicimus amicissimus, paeneultimam |cum breui accentu inuenimus; quintam longam accentu. ultima uero |qualis sit, per singulas partes orationis monstrabunt rationes subiectae. |nominatiuus singularis has habet breues, a ut Musa, e ut sedile, |o ut uirgo, u ut cornu, el ut mel, il ut uigil, ul ut consul, |0452| m ut tectum, en ut carmen, ir ut uir, or ut doctor, t ut caput. |ex his producuntur in Graecis e ut Euterpe, o ut Dido, en ut lien |Siren, il uno Etrusco ut Tanaquil. haec sunt item quae producuntur, |i ut frugi, ol ut sol, an ut Titan, on ut Memnon, in ut |delphin, as ut facultas, c ut hac et allec. sed as finitus nominatiuus |breuiatur in Graecis, cum genetiuus dos habuerit, ut Arcas Arcados, |Pallas Pallados. er autem in Graecis producitur, ut aether aer. item |haec sunt quae in monosyllabis producuntur, in disyllabis autem et |trisyllabis et tetrasyllabis et in ceteris polysyllabis corripiuntur: ar |monosyllaba ut far, disyllaba ut Caesar; er monosyllaba ut uer, disyllaba ut |pater; ur monosyllaba ut fur, disyllaba ut murmur; is monosyllaba |ut glis, disyllaba ut fortis; al monosyllaba ut sal, trisyllaba ut |Hannibal. item haec sunt quae uarietatem nominatiui faciunt et quae sibi a |genitiuo suo regulam sumunt, es os us. nam es syllaba |nominatiuus quando finitur, modis quinque producitur, duobus autem corripitur. |tunc ergo producitur, cum [aut] nomen quintae fuerit declinationis, ut |dies diei: item producitur, cum totidem syllabas genitiuus habuerit quot |et nominatiuus, ut proles prolis: tertio loco producitur, cum genitiuus |syllaba crescens e productam in medio obtinuerit, ut merces mercedis: |quarto loco producitur, cum monosyllaba nomina fuerint uel de |monosyllabis ducta, ut pes bipes sonipes: quinto loco producitur, cum i ante |es in fine habuerit, ut abies paries aries quies. duobus autem modis |breuiatur, cum aut e mediam in genetiuo correptam habuerit, ut seges |segetis; aut cum e in i mutauerit, ut miles militis. os item |monosyllabum, si ora significat, producitur, ut os oris; si ossa significat, |breuiatur, ut os ossis. quae tamen os syllaba cum in disyllabis uel |trisyllabis uenerit, et media syllaba genitiui natura producta permanserit, tum |longa erit, ut nepos nepotis; si uero correpta fuerit aut diphthongum in |genitiuo Graeco habuerit, breuiatur, ut conpos conpotis, Delos Δήλου. |us uero, cum in genitiuo crescente u longa permanserit, producitur, ut |uirtus uirtutis, tellus telluris, excepto uno palus, quod in genitiuo dis |terminatur, ut palus paludis: unde est «sterilisque diu palus |0453| aptaque remis». si uero in genitiuo crescente correpta u permanserit aut |mutata fuerit aut non creuerit, breuiatur, ut pectus pectoris, uulgus uulgi. |genitiuus et datiuus et ablatiuus producuntur. sed genitiuus cum aut |os in fine secundum Graecos habuerit aut tertiae fuerit declinationis, |cum ablatiuo suo e tantum littera terminato breuiatur, excepto uno |quod producitur, ab hac fame, quia ueteres huius famei, non huius famis |declinabant. sed et datiuus in Graecis i littera terminatus breuiatur, ut |Palladi. accusatiuus in Latinis breuis est semper: in Graecis tunc |tantum breuiatur, cum a uel on terminatur, ut Thesea Delon; alias |longus est. uocatiuus quoque in Latinis breuis est, excepto cum i |terminatur, ut Mercuri; in Graecis corripitur, ut Alexi. qui etiam, dum |similis fuerit nominatiuo, regulam nominatiui sequitur, ut haec paupertas |et o paupertas. in masculinis tantum Graecis longus est, ut Aenea. sed |etiam e finitus in Graecis tunc breuiatur, cum eius nominatiuus os |fuerit terminatus, ut Phoebos Phoebe. nominatiuus et accusatiuus et |uocatiuus pluralis in masculino et feminino genere producuntur, in neutro |autem corripiuntur. contra haec sunt Graeca nomina, quae dum ante s |ultimam a aut e habuerint et a genitiuo singulari dos terminato |uenerint, tunc tantum in masculino et feminino breuiantur, ut huius |Arcados, has Arcades, hos Arcadas; alias longi sunt. genitiuus pluralis |semper breuis est in Latinis, in Graecis uero producitur, ut Philaenon. |datiuus et ablatiuus pluralis si is terminantur, longi sunt, ut doctis; si |bus, breuiantur, ut agilibus: aut si Graeca sit declinatio, in |terminatus datiuus corripitur, ut Arcasin. |hac regula nomina pronomina participia continentur. sed |pronominis declinatio in hoc tantum differt, quod in monosyllabis quae uocalibus |terminantur, ut me, aut uocalibus constant, ut o, in quolibet casu |producuntur. sed genitiuus cum us finitur, breuiatur, ut illius; datiuus uero, |sicut in nomine, semper longus est, excepto mihi tibi sibi, quae |0454| indifferenter poni possunt. sic reliqui quoque casus regulam sumunt ex |nomine. |in omnibus uerbis modis temporibus numeris personis coniugationibus |breuiantur m ut docebam, r ut legebar, t ut faceret, us ut |nutriremus. e uero littera uerba terminata breuiantur, ut lege; sed |imperatiui modi secunda tantum persona a secunda quoque coniugatione tantum |producitur, ut doce. es autem breuiatur, ut sum es et cetera quae ex |his conponi possunt, ut adsum ades, possum potes; in aliis producitur, |ut doces. is item in secunda persona indicatiui modi tunc tantum |producitur, cum a tertia coniugatione producta uenerit, ut nutrio nutris, uolo |uis; alias breuiatur. producuntur autem a ut ama, i ut nutri, u ut lectu, |as ut uocas, es ut legeres, c ut fac. |in omnibus aduerbiis breuiantur l ut semel, r ut pariter, m ut |tam. n uero excepto non et en ubique breuiatur, ut forsitan. e dum |finiuntur aduerbia, illa producuntur, quae ex nomine ueniunt et |conparationis gradus omnino reseruant, ut docte doctius doctissime; quae autem |a se nascuntur, ut saepe, aut non conparantur, ut rite, aut in |conparatione deficiunt, ut bene male, breuiantur. i finita praeter quasi et ibi |et ubi producuntur, ut heri. o, sicut in omnibus partibus orationis, |indifferenter ponitur, ut falso. s, dum ante eam a habuerit, |producitur, ut alias cras; aliter breuiatur, ut magis. producuntur autem a ut |una, u ut noctu, c ut illuc. aduerbia monosyllaba producenda sunt, |ut huc, uel quae ex his fiunt, ut illuc, exceptis bis et ter. |omnes fere coniunctiones corripiuntur. sed quae a et i |terminantur producuntur, excepto ita et quia et nisi. item quae in n |desinunt, si ante eam i habuerint, producuntur, ut sin. |accusatiuae praepositiones, absque his quae in a exeunt et una |monosyllaba cis, breuiantur. ablatiuae uero illae longae sunt |monosyllabae, quae aut uocalibus constant, ut a, aut uocalibus terminantur, ut de. |sed utriusque casus praepositiones omnes breues esse non dubium est. |re autem ubique breuiatur, ut remitto, excepto cum refert distat |significat, ut est illud |«praeterea iam nec mutari pabula refert», |et uno uerbo reicio, ut |0455| «reice ne maculis infuscet uellera pullis / |nascentum». |omnes interiectiones, si monosyllabae fuerint producuntur, ut heu. |ceterae uero exemplo similium partium orationis existimandae sunt, ut |papae. |haec in omnibus partibus orationis obseruanda sunt, exceptis his |quae aut diphthongo aut positione longae sunt."
}
