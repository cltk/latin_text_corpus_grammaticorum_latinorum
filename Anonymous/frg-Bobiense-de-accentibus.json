{
    "author": "Anonymous",
    "title": "frg. Bobiense de accentibus",
    "edition_new": "",
    "edition_keil": "GL 7,539,17-540,8",
    "text": "|accentus Graeci prosodian appellant. triplex autem est: aut enim |acutus est, quem oxian dicunt, aut grauis, quem barian, aut circumflexus, |quem perispomenon. omnia igitur nomina siue uerba siue quae alia pars |orationis fuerit, hanc rationem enuntiationis recipient. monosyllaba aliquid |significantia, si fuerint natura longa, id est produci potuerint, circumflexa |uoce efferuntur, ut spês flôs môs rôs; si positione longa fuerint aut certe |breuia, acuta uoce pronuntiabuntur, ut [non] néc quís quíd híc núx. in |disyllabis autem, si prima [loco] producta fuerit syllaba, habebit in se |circumflexum accentum, <ut> Rôma rhêtor brûma uîta prîma. si uero prima |syllaba positione longa fuerit aut breuis, acutum tonum in prima reperies, |ut cánto cóndo cúrro sálto pínna sécta. sed ne opponi nobis a nimium |0540| diligentioribus illa possint, quae acuta syllaba nouissima efferuntur, ut |cochlís Dryás Thyás, illud est respondendum, omnia uerba peregrina |secundum suam positionem, quomodo lecta sunt, ita enuntiari debere. |nam cum in nostram consuetudinem transeunt, rationi nostrae quoque * |ceterum nullum est uerbum siue disyllabum siue trium pluriumue |syllabarum quod nouissima syllaba acute enuntietur. super istud de trisyllabis |dicamus, in quibus haec erit obseruatio: si media syllaba positione longa |fuerit, acuto tono enuntiabitur, ut Metéllus cancélli lanístae fenéstrae."
}
