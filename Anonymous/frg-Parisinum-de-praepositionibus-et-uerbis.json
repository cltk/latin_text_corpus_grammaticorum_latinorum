{
    "author": "Anonymous",
    "title": "frg. Parisinum de praepositionibus et uerbis",
    "edition_new": "",
    "edition_keil": "GL 7,34,5-35",
    "text": "|praepositiones locorum quattuor uulgo seruantur, ex in ad ab. duae |primae quo itur et unde exitur significant, ut in arcem <et> ex arce, duae |sequentes quo aditur et unde abitur, ut ad simulacrum et ab simulacro. |antiqui in duabus praepositionibus ex et ab sequentes demebant litteras, si |proximum uerbum semiuocalem primam aut mutam habiturum erat, ut e |Gallia, e locis, quoniam ex minus leuem conpositionem facit. hoc |consuetudo non seruat: dicit enim ex Gallia. illud seruamus, si uocales |sequuntur, ut praeponamus ex, <ex> Eryco, ex Olympo. si sequitur i aut u, |habetur ratio duplex antiquorum. nam si uocalis aliqua iungeretur, demebant |x, e Vaticano, e Iudaea: hoc consuetudo non seruat. si per se essent |sine aliqua uocali, x adiciebant, ut ex Illirico, ex Vmbria: item si h |praeponeretur, ex Himetto. hoc seruamus â€  et quid infra est. in quibus |consonantes primae sunt, detrahimus b, ut a Capua, a Dertona. in quibus |uocales sequuntur, ab praeponimus, ut ab Ericinis, ab Atheniensibus. si i |aut u sequuntur, item ut supra, duo seruantur modi. si per se sunt |* ut ab Illirico, ab Vrbiano; si secum alteram uocalem <habent>, b amittunt, |ut a Venusia, a ianitore. |0035| \\nest enim nunc genus dilatandi uerba, quae io litteris finiuntur, de |quo et Aufusti grammatici liber est ad Asinium Pollionem, rectius dici |ueniebam audiebam salliebam leniebam molliebam, quam uenibam audibam |sallibam lenibam mollibam, tamquam uenio prima correpta ueniebam, |rursus ueneo prima producta uenibam, non ueniebam, audio audiebam, audeo |audebam. |0046|"
}
