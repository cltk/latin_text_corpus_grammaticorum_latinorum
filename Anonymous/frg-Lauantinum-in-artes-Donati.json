{
    "author": "Anonymous",
    "title": "frg. Lauantinum in artes Donati",
    "edition_new": "",
    "edition_keil": "GL 5,325,25-326,23",
    "text": "|sed Valerius ait consuetudinem antiquitatis etiam fuisse, ut paene |0326| alios sermones tunc dicat fuisse aliosque nunc. sed per fisicam |similitudinem attulit dicens, postera, inquit, aetas mundi ut disciplinam pristini |saeculi ita et sermones fastidire coepit et noua parturire uerba, quae |iuuenum ritu ipsa modo florent et uigent. qui etiam Horatium dixisse ait |«ut siluae flores pronos mutantur in annos / et prima cadunt, ita uerborum |uetus interit aetas, / et noua iuuenum ritu florent modo nata uigentque» et rel(iqua) * |de editione secunda. incipit editio secunda Donati grammatici de |partibus orationis. scripsit enim artem duplicem, id est octo partes, quas |minores uocant artes, a quibus secunda haec est editio. sed notandum |est, quibus personis primam, quibusque scripsit secundam, et |interrogandum, quot et quibus causis artes minores scripsit. hoc est personis |puerorum et causis tribus. prima, ut scirent, quibus modis esset ars; |secunda, ut discerent interrogare, ut est: partes orationis quot sunt? |tertia causa, uti nossent soluere interrogata, ut est: octo et rel(iqua). in |prima ad docendos pueros interrogationi satisfacit et solutioni; in secunda |autem editione personas perfectas docet scientiam Latinitatis. sed nos nunc |dicere conuenit, quibus modis sit interrogatio, id est tribus, quasi discere |uolens uel docere an quaestionis promendae gratia. sed in artibus |minoribus quasi docere uolens interrogat Donatus, cuius auctoritatem ostendit |Pompeius dicendo: alii, inquit, scripserunt artem, sed illos non putes |intellegere, nisi a Donato sumpserint principium, ut est Probus et Caesar |et alii, sed a Donato sumpserunt principium. de partibus artis satis in |prologo promsi."
}
