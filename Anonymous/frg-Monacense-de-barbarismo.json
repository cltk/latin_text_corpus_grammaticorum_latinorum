{
    "author": "Anonymous",
    "title": "frg. Monacense de barbarismo",
    "edition_new": "",
    "edition_keil": "GL 5,327,2-30",
    "text": "barbarismus est una pars orationis uitiosa in communi sermone, in |poemate metaplasmus: adtendendum quod Donatus strenuissime |peritissimeque suam edidit artem. primum enim componens minorem ad |instruendos pueros eam in exordio sui uoluminis imposuit. secundam uero |editionem a littera ceterisque particulis ad superficiem pertinentibus |inchoauit, et postea octo partes; his autem positis ad complendam |secundam editionem barbarismum et cetera uitia posuit, et sicut primitus |partes, id est uocem litteram syllabam ceterasque, quae ad superficiem |pertinent, posuerat, ita de uitiis disputans barbarismum in capite ponere |studuit, qui corrumpit superficiem, in secundo loco soloecismum, quod |uitium corrumpit sensum contextumque partium. exin posuit schemata <et> |tropos, qui ornatum tribuunt praecedentibus partibus * |quaerendum est, quo modo Donatus dicat barbarismum esse, siquis |dicat salmentum pro salsamentum, cum Caper antiquissimus doctor dicat: |salmenta ne timeas proferre, quia Latinum est. ad quod dicendum |quia et salmentum et salsamentum dici potest. salmentum autem est |purgamentum maris, salsamentum uero salsugo dicitur, in qua liquescit sal, |ut carnes condiantur. siquis igitur sciens, quid sit salsamentum et quid |salmentum, dixerit salmentum pro eo quod est salsamentum, per |detractionem syllabae barbarismum facit * |per immutationem syllabae, ut pernities pro pernicies: non, ut |plerique putant, ni mutatur in mi, sed potius ti in locum ci. quaerendum |est autem, quare dixerit Donatus immutationem esse syllabae in hoc |nomine, cum non tota syllaba, sed una tantum modo littera, id est t in |locum c mutetur. nam post c uel post t semper i scribitur. ad quod |respondendum immutationem esse syllabae ueraciter, quia immutatur t |cum suo i in locum c et i. alterum namque sonum habet i post t et |alterum post c. nam post c habet pinguem sonum, post t gracilem. |pernicies autem semper c habere debet. |0328|"
}
