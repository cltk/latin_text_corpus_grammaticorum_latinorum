{
    "author": "Anonymous",
    "title": "frg. Sangermanense de schematibus",
    "edition_new": "",
    "edition_keil": "GL 5,328,12-20",
    "text": "sinecdoche Graece dicitur quasi continua susceptio, ut Porphirius |interpretatur, quod dicto nomine totius conexa pars intellegitur, aut |dicto nomine partis totum consequenter cognoscitur. |isteroproteron quasi isteron proteron, hoc est in extremo primum. |unde Castor Graece quasi cacon isteron, id est malum extremum, |nuncupatur, ut Fabius ostendit. aliter, ut in Porphirio legimus, isteron Graece |post Latine sonat. ergo isterologia appellatur, hoc est post dictio uel |sermo, subaudis positus. item isteroproteron post ante. nam proteron |ante significat. lege Porphirium."
}
