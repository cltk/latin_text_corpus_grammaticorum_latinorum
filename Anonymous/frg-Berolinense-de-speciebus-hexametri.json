{
    "author": "Anonymous",
    "title": "frg. Berolinense de speciebus hexametri",
    "edition_new": "",
    "edition_keil": "GL 6,634,11-637,15",
    "text": "|hexametrus heroicus constat pedibus dactylicis, spondeo et dactylo, |quibus inter se uarie conlocatis efficit duas et triginta species. incipit |autem a XII syllabis et peruenit ad XVII syllabas. genus unum est XII |syllabarum ex omnibus spondeis, tamquam |«introducuntur legati Minturnenses». |uolo tamen uno uersu species tam uarias ostendere, ut sine errore uarietas |intellegatur. quotiens autem dactylus accedit, totiens adnascitur syllaba. |adiecto dactylo uno fit uersus XIII syllabarum, cuius uersus species sunt |quinque: primo loco dactylus, |litore ducuntur legati Minturnenses; |secundo loco, |intro prosiliunt legati Minturnenses; |tertio loco, |introducuntur trabeati Minturnenses; |quarto loco, |introducuntur per litora Minturnenses; |quinto loco, |0635| introducuntur legati Massilienses. |XIIII syllabarum dactylicus habet species decem, accidunt dactyli duo. |quarum prima habet dactylos primum et secundum, |litore praetereunt legati Minturnenses; |secunda habet dactylos primum et tertium, |litore ducuntur subituri Minturnenses; |tertia habet dactylos primum et quartum, |litore ducuntur per compita Minturnenses; |quarta habet dactylos primum et quintum, |litore ducuntur legati Massilienses; |quinta habet dactylos secundum et tertium, |intro prosiliunt trabeati Minturnenses; |sexta habet secundum et quartum, |intro prosiliunt per litora Minturnenses; |septima habet secundum et quintum, |intro prosiliunt legati Massilienses; |octaua habet tertium et quartum, |introducuntur sine lumine Minturnenses; |nona habet tertium et quintum, |introducuntur superati Massilienses; |decima habet quartum et quintum, |introducuntur per litora Massilienses. |XV syllabarum herous dactylos habet tres. huius species sunt decem: |dactylus loco primo secundo et tertio, |aequore prosiliunt trabeati Minturnenses; |dactylus loco primo secundo et quarto, |aequore prosiliunt per litora Minturnenses, |dactylus loco primo secundo et quinto, |aequore prosiliunt legati Massilienses; |dactylus loco primo tertio et quarto, |litore ducuntur sine lumine Minturnenses: |dactylus loco primo tertio et quinto, |litore ducuntur sine causa Massilienses; |dactylus loco primo quarto et quinto, |litore ducuntur per flumina Massilienses; |dactylus loco secundo tertio et quarto, |primi transiliunt sua litora Minturnenses; |dactylus loco secundo tertio et quinto |primi transiliunt animosi Massilienses; |dactylus loco secundo quarto et quinto, |primi prosiliunt per litora Massilienses; |dactylus loco tertio quarto et quinto, |introducuntur sine lumine Massilienses. |0636| XVI syllabarum herous recipit quattuor dactylos, species habet quinque: |dactylus loco primo secundo tertio et quarto, |interea repetunt sua litora Minturnenses; |dactylus loco primo secundo tertio et quinto, |interea ueniunt animosi Massilienses; |dactylus loco primo secundo quarto et quinto, |interea redeunt per litora Massilienses; |dactylus loco primo tertio quarto et quinto, |interea laudant sua litora Massilienses; |dactylus loco secundo tertio quarto et quinto, |longe prospiciunt sua litora Massilienses. |XVII syllabarum herous habet dactylos quinque: huius species una est, |interea repetunt sua litora Massilienses. |non ignoro autem heroum uersum trochaeo pede solere finiri. sed |quoniam locum alium non habet, quam in ultimo uersu, scire oportet eum |non proprium esse dactylici metri ideoque in ultima parte eius incedere |posse, quia nihil interest, longa an breui syllaba uersus finiatur, cum |finiti uersus mora, etiamsi breuem sortita est syllabam, adiectione uacui |temporis faciat illam longae parem. huius uersus haec exempla erunt, |[Attica palla tegit socerum, toga picta parentem] |«posthabita coluisse Samo: hic illius arma, / |hic currus fuit, hoc regnum dea gentibus esse, / |siqua fata sinant, iam tum tenditque fouitque», |ut intellegi possit per continuos uersus hoc in Vergilii carmine accidisse, |nec contextum tamen laeserit. non ignoro autem apud Homerum XII |pedes simplices in herois uersibus inueniri et apud Ennium; apud |Virgilium quoque, ut non audeam dicere omnis, plerosque adfirmare possum. |uitia sunt heroi metri uersuum sex. acephalus, qui non solum tunc |dicitur, cum caput deest, sed <etiam> cum <in> capite aliquid superest. cui |deest, tale inuenitur, quale Horatius hoc ipsum uitium reprehendens posuit, |acephalus primus, quorum hic quem dicimus ipse est; |0637| nam prior est tribrachys. |at ille cui superest talis est, si fingas, |«ad moenia respiciens quae iam infelicis Elissae». |lagarus, id est laxus, ille uersus, qui in medio iambum uel alium non |congruentem huic metro pedem habet, ut est hoc, |«congredior fert sacra pater et concipe foedus». |etenim pes medius, qui facit ter et, iambus est. hypermetrum dicimus, |qui in fine superfluam syllabam habet, ut est hoc, |«aut dulcis musti Vulcano decoquit humorem». |spondiazon est qui ex pluribus spondeis <constat> uel qui quinto loco |spondeum habet, quod est uitiosum, ut est ille, |«aut leues ocreas lento ducunt argento». |colurus est siue colobus, cum uersus quasi prosa oratione decurrit, ut |est hoc, |«aut spumas miscent argenti uiuaque sulphura»."
}
