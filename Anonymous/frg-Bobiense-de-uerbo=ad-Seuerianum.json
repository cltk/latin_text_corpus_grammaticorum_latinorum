{
    "author": "Anonymous",
    "title": "frg. Bobiense de uerbo = ad Seuerianum",
    "edition_new": "M. Passalacqua 1984, 21-60",
    "edition_keil": "GL 5,634-654",
    "text": " |saepissime tibi requirenti, disertissime studiosorum Seuere, |uerbum sermonis * ratione * uis regulae dirigatur, ac postulanti, |si quid super eo declinando scriptum uel traditum nouerim, ut |docerem, libentissime parui, quo et amicitiae debito officio fungerer et a |Graeca lingua Romanam nullis aut paucis admodum ostenderem |discrepantem. quae igitur uel antiquitas uestigando uel posteritas |reperit exsequendo in hunc libellum contuli stricto sermone decerpta; |doctissimas enim aures tuas non tam instruendas credidi quam |commonendas.\\n|inprimis igitur coniugationes, quas tres omnino nec amplius |recepit, ad similitudinem circumflexilium apud Graecos uerborum |ex secunda persona primae positionis agnoscimus, cum primam a, |secundam e, tertiam i modo producta, modo correpta, uel ante |litteram uel ante syllabam quaeque posita designet: ante litteram |quidem in his quae o, ante syllabam uero in his quae or terminantur, |ut amo amas, doceo doces, audio audis, lego legis, amor amaris, |doceor doceris, audior audiris, legor legeris; tertia enim correpta |hoc a ceteris distat, quod in his quae or terminantur i in e conuertit. |ideo autem diximus in his quae o uel or terminantur, quoniam |0022| uniuersorum quae apud eos regulariter declinantur hae duae |tantummodo sunt syllabae terminales. nam ea quae m [et s] et t uel i |litteris finiuntur solius auctoritate [uel] lectionis nec ullius normae lege |firmantur, ut sum es est, quaeque ex eo conponuntur, ut adsum prosum |desum possum potes potest, taedet pudet piget licet miseret paenitet, |odi noui memini, quae etiam defectiua dicuntur, quod plurimis |deficiant, ut coniugationibus generibus modis temporibus participiis, |de quibus et ipsis postmodum disseremus. |modos etiam, quos illi ἐγκλίσεις appellant, eosdem ac paene |totidem habere noscuntur, indicatiuum imperatiuum optatiuum |subiunctiuum infinitum, quem ad modum Graeci ὁριστικὴν | προστακτικὴν εὐκτικὴν ὑποτακτικὴν ἀπαρέμφατον. nam inpersonalis non |modus magis est, quam altera declinatio unius cuiusque uerbi sine |personis ac numeris per supra dictos modos eademque tempora |decurrens, quod et ipsum tamen reperies Graeco ex fonte demanans, ut |sunt illa, χρὴ πρέπει μέλει, χρὴ πλεῖν, χρὴ παιδεύεσθαι, χρὴ πολεμεῖν, | πρέπει σωφρονεῖν, πρέπει νήφειν. in his enim nec numerus nec |persona significatur, sed res tantummodo declaratur, quam fieri |oporteat † ad † huiusmodi etiam illorum locutiones ἐπειδὴ ηὖκτο, | ἐπειδὴ ἄριστα παρεσκεύαστο καὶ ἐβεβούλευτο: nullius hic quoque |personae uel numeri uox ipsa continet sensum. hoc tamen solo |distant a Graecis inpersonalia Latinorum, quod per modos, ut iam |diximus, currunt et tempora, quod apud Graecos nullatenus |reperitur. |in temporibus quoque non dispar obseruatio est, nisi quod sola |deminutione superetur et discrepet eoque habeat pauciora. nam |cum apud illos prope uniuersa duplicia sint, Latinorum loquella |0023| simplicitatis compendio semel singula proferre contenta nec |praeteritum perfectum nec praeteritum plusquamperfectum nec futurum |secundum aut medium aut mox futurum admittit; ἀόριστον quin |etiam illorum penitus ignorat. his quinque temporibus modi singuli |declinantur aut separatim uno quoque sonum proprium exprimente, |aut iunctim, binis eandem possidentibus uocem et communem |emittentibus sonum: separatim indicatiuus imperatiuus subiunctiuus, |iunctim optatiuus et infinitus. ex quibus indicatiuus quidem et |subiunctiuus omnia receperunt, praesens amo, praeteritum |inperfectum amabam, praeteritum perfectum amaui, praeteritum |plusquamperfectum amaueram, futurum amabo; item subiunctiuus cum |amem, cum amarem, cum amauerim, cum amauissem, cum amauero; |imperatiuus uero duo tantummodo, praesens et futurum, ama |amato * infinitiuus tria, praesens ut amare; praeteritum non trifariam |diuisum sed semel pro tribus enuntiamus, ut amauisse, futurum, ut |amatum ire. quaeritur autem, cur hic ordo in illis sit, ut primum locum |obtineat praesens, secundum praeteritum inperfectum, tertium |praeteritum perfectum ac deinceps. cuius haec ratio est: natura |temporis haec est, ut semper transeat et lapsu celeriore decurrat ac uix |ullo puncti momento possit consistere, ideoque aut iam praeterierit |aut expectetur. unde quidam haec duo tantummodo tempora esse |dixerunt, praeteritum et futurum; praesens enim ne tam diu quidem |manere posse, dum dicitur, sed incomprehensibili uelocitate |transitionis uix, dum nominatur, elabi. necesse ergo fuerat ut inde |principium sumeretur, unde transitus cepisset exordium, et gradatim |cetera iungerentur, eo semper posteriore, quod plus habuerit |praeteritionis atque transcursionis, et ea quae iam uenerint minime |praecedente uenturo. communis etiam in modis haec subtilitas |quaestionis. nam ibi quoque solet disquiri, an temere et ut fors tulerit |alterum alteri praeponamus, aut sit aliqua ratio quae illis hunc |0024| ordinem imposuerit. et inuenitur non sine causa eo pacto fuisse |digestos. nam unus quisque eorum in actiua uel passiua declinatione, |prout minus habuerit actionis uel passionis, ita posterior erit. itaque |indicatiuus, qui habet absolutissimam ac perfectam de re quae agitur |pronuntiationem, merito primum obtinet gradum: nam qui dicit |pingo, ipsam picturam a se iam fieri demonstrat; qui uero dixerit |pinge, imperat ut fiat pictura, non iam esse designat; et qui |pronuntiauerit utinam pingerem, uotum sibi ac desiderium adhuc indicat |esse pingendi; qui dicit cum pingam, pingere se ostendit sub |condicionis incerto; qui pingere, nihil adhuc agi ex ipsa pictura demonstrat. |illud quoque indicatiuo detulit principatum, quod ex hoc uerba alia |deriuantur, ut ἀπὸ τοῦ lego lecturio lecto lectito, ἀπὸ τοῦ caleo |calesco, quaeque huiusmodi sunt; et quia nomina quoque uerbialia ex |hoc orientur, ut ἀπὸ τοῦ canto cantor, ἀπὸ τοῦ legi lex, ἀπὸ τοῦ parsi |parsimonia. |personas easdem quas Graeci totidemque suscipit naturali |ratione. omnis enim sermo ab aliquo ad praesentem uel de se inuicem |uel de altero habetur. ideo autem primam dicimus quae loquitur, |quoniam, nisi fuerit a quo uox proficiscatur, non erit qui de se uel |de altero possit audire. |de numeris uero superfluum loqui, cum plus quam notissimum |sit dualem ex illis usum respuisse Romanum, nec omnino uocem ullam |apud illos posse reperiri, quae dualitatem contineat praeter duo et |ambo. itemque merito utrubique a singularitate incipimus. si enim |omnis multitudo ex singulis constat, recte unitas praecedit, sequitur |populositas. |0025| superest ut de figuris aliquid disseramus, quae cum eaedem apud |utrosque reperiantur, non nihil tamen peculiarius habere noscuntur |in conpositionibus. denique sunt quaedam quae possunt ad |simplicitatem reuerti, ut distraho repeto; sunt quae minime possunt, ut |suspicio conplector amplector. multa post conpositionem admissa |sunt, cum simplicia non essent recepta, ut facior cum minime |dicatur (ab eo enim quod est facio passiuum non facior uenit, sed fio fis |fit), tamen adficior reficior conficior optime dicitur, et cum grego |Latinum non sit, segrego congrego adgrego suauissime dicitur. apud |Graecos quaecumque cum praepositionibus conponuntur numquam |corrumpuntur, ut est γράφω περιγράφω καταγράφω, βάλλω περιβάλλω | καταβάλλω ἀμφιβάλλω, ἄγω συνάγω ἀπάγω διάγω προάγω, φέρω | προφέρω διαφέρω ἀναφέρω, ;φιλῶ καταφιλῶ; quin immo praepositionibus |saepe <corruptis> nihilo minus intaminata perdurant: λέγω συλλέγω, | φέρω συμφέρω, δέρω ἐκδέρω, φέρω ἐκφέρω, βάλλω συμβάλλω, πλέω | ἐκπλέω, τρέχω ἐκτρέχω. apud Latinos modo integra permanent, modo |corrumpuntur, curro percurro, uello uellis reuello reuellis, bello bellas |rebello rebellas, traho retraho detraho distraho, pono praepono |depono, fero defero praefero; item facio conficio inficio, premo |conprimo exprimo, aestimo existimo; et amplius ipsa etiam praepositio |simul cum uerbo mutatur, facio officio, rapio corripio, lego eligo |colligo. apud Graecos praepositiones uerbis adiectae accentum |eorundem reseruant, γράφω καταγράφω, βάλλω καταβάλλω περιβάλλω, φέρω | περιφέρω, καλῶ κατακαλῶ, γλύφω ἀναγλύφω. Latini accentum in aliis |seruant, in aliis mutant, ut curro praecurro, pono praepono, prehendo |reprehendo, fero adfero, gero ingero, frico refrico, uio deuio, <traho> |contraho, lego colligo, premo deprimo. apud Romanos nulla |praepositio adiuncta uerbis mutat coniugationem, clamo clamas declamo |declamas, moneo mones commoneo commones, emo emis coëmo |0026| coëmis, dormio dormis praedormio praedormis, mordeo mordes |praemordeo praemordes, mitto mittis praemitto praemittis. et |generaliter omnia quae conposita sunt eandem quam in simplicitate |declinationem custodiunt, premo premis opprimo opprimis, lego legis |colligo colligis, fio fis fit, madefio madefis madefit, calefio calefis |calefit, expergefio expergefis expergefit. quaeritur de his duobus |uerbis, aufero et aufugio, unde conposita sint. quae Cicero in libris | de oratore ex praepositione ab conposita esse existimat et, quia ab |ante f litteram durum sonabat, uersam mutatamque esse ab in |au syllabam, quo uox sonantior fieret. hoc Tullius, potentissimus |Latinitatis adsertor. sed plerisque placuit ex Graeco μορίῳ, id est |particula αὖ, haec esse conposita ad similitudinem illius |«αὐέρυσαν μὲν πρῶτα», |et alibi |«ἄβρομοι αὐίαχοι», |id est retrorsum traxerunt, reticuerunt. qui intellectus et in |aufugio et in aufero congruit. addit his Nigidius tertium autumo, cum |credat illud ex eadem praepositione et aestimo uerbo esse |conpositum, ut sit tamquam abaestimo, dictumque intercise autumo, |idemque significare quod aestimo, sicut abnumero idem esse quod |numero. quod non solum id significat, uerum etiam dico censeo |adseuero uel adfirmo, ut apud Terentium |«et deinde facturum autumat». |haec tamquam communia praemisisse sufficiat; nunc ad ea |quae in ipsa declinatione sunt obseruanda redeamus. declinandi |autem uerbi series a modis necesse est sumat exordium: nam hinc apud |Graecos modus ἔγκλισις appellatur, οἷον ἐν ᾗ ἡ κλίσις. |0027| omne igitur indicatiuum, ut iam superius diximus, id est omne |thema uerbi Latini, quinque his litteris terminatur, o r m t i, sed o |et r in his quae sub regulam proportionis cadunt, m t i in his quae |anomala siue defectiua sunt. et m quidem terminata haec fere |reperiuntur, possum potes potest, sum es est, quaeque ex eo |conponuntur, ut adsum praesum desum prosum insum subsum; t uero, |pudet piget taedet licet paenitet miseret placet decet oportet; i, ut |odi memini noui, quod non nulli praeteriti perfecti esse existimant a |themate nosco. quaeritur autem a nonnullis, o finalis uerborum |correpta an producta habeatur. et constat auctores utrumque fecisse, |id est tam corripuisse quam produxisse, nec in his tantummodo quae |in uerbis reperiuntur, sed in omnibus quae per ceteras quoque partes |orationis inueniuntur. Vergilius tamen ex confesso o finalem in uno |uerbo, uno aduerbio, uno nomine, uno pronomine corripuisse monstratur: |«nunc scio, quid sit amor», |«nec longo distant cursu, modo Iuppiter adsit», |«si duo praeterea tales Idaea tulisset / |terra uiros», |«non ego dum Danais Troianam excidere gentem / |Aulide iuraui». |singulae quoque coniugationes certas ex uocalibus ante o finalem |recipiunt; et prima quidem e i u, ut commeo commeas, lanio |lanias, fluctuo fluctuas; secunda uero e tandummodo, sine qua |numquam est, sed semper eam ante o necesse est habeat terminalem, ut |sedeo sedes; tertia correpta i et u, ut rapio rapis, acuo acuis, arguo |arguis; tertia uero producta i tantummodo, quae et ipsa, sicut |secunda, memoratam uocalem o nouissimam necesse est habeat |antecedentem. hae enim semper in paenultimis, altera i, altera e uocalibus |praemissis modis omnibus finiuntur nec ullam omnino ex |consonantibus admittunt, quod prima et tertia correpta fecerunt passim prope |0028| uniuersis receptis, ut labo labas, seco secas, do das, rogo rogas, uolo |uolas, amo amas, sano sanas, crepo crepas, aro aras, quasso quassas, |lito litas; item lambo lambis, dico dicis, addo addis, pingo pingis, |colo colis, como comis, cano canis, serpo serpis, tero teris, lacesso |lacessis, quato quatis. excipiuntur in tertia producta quae non i |sed e uocalem habent antecedentem tria, eo is it, queo quis quit, |ueneo uenis uenit et quae ex his conponuntur, ut exeo praeeo nequeo. |omne itaque uerbum modi indicatiui temporis praesentis quod |o littera terminatur nec defectiuum, ut fero fers, quaeque ex eo |conponuntur, secunda persona in s litteram exit, sua cuiusque |coniugationis praecedente uocali, amas mones legis audis, eademque s littera |in t conuersa fit tertia persona, ut amat monet legit audit. itemque |ex tertia singulari primam personam numeri pluralis efficiunt dempta |t littera et addita mus syllaba, amat amamus, monet monemus, legit |legimus, audit audimus. secunda quoque persona eiusdem numeri ex |eadem tertia formatur is addita syllaba, ut amat amatis, monet |monetis, legit legitis, audit auditis. nec non etiam tertia persona |pluralis a tertia procreabitur singulari in prima quidem et secunda |coniugationibus n littera ante t nouissimam interposita, ut amat amant, |monet monent; in tertia uero producta et his uerbis quae tertiae |correptae in io exeunt ante t litteram u et n interpositis, ut dormit |dormiunt, rapit rapiunt; in tertia uero correpta, quotiens ante o habuerint |consonantem, i uocali eiusdem tertiae singularis in u et n conuersa |eisdemque ante t litteram collocatis, ut currit currunt, legit legunt. |amo amas amat amamus amatis amant; moneo mones monet|monemus monetis monent; audio audis audit audimus auditis |audiunt; lego legis legit legimus legitis legunt. |omne |praeteritum inperfectum eiusdem modi per uniuersas coniugationes bam |syllaba terminatur, antecedentibus in prima quidem a, in secunda |uero et tertia correpta e uocalibus, post consonantem thematis sui, |ut amo amabam, moneo monebam, dico dicebam; in tertia uero |0029| producta, sed et correpta, quotiens uocalem ante o habeat, non |consonantem, eadem quidem, id est e, praeueniente uocali, sed post |paenultimam thematis sui uocalem, ut audio audiebam, rapio rapiebam, |arguo arguebam, nisi quod in tertia producta nonnumquam suauioris |gratia soni subducta e uocali profertur, ut est nutribam ibam. |eiusdemque temporis secunda persona m in s, tertia s in t conuersa |formabitur, ut amabam amabas amabat, monebam monebas monebat, |legebam legebas legebat. pluralis autem numeri persona prima ex prima |singulari nascetur addita us syllaba, ut amabam amabamus, |docebam docebamus, audiebam audiebamus, legebam legebamus; secunda |uero ex prima mus ultima in tis commutata, amabamus amabatis, |docebamus docebatis, audiebamus audiebatis, legebamus legebatis. |tertia singularis pluralem tertiam creabit n littera ante t finalem |interposita, ut amabat amabant, docebat docebant, audiebat |audiebant, legebat legebant. |amabam amabas amabat amabamus amabatis amabant; |docebam docebas docebat docebamus docebatis docebant; audiebam |audiebas audiebat audiebamus audiebatis audiebant; legebam legebas |legebat legebamus legebatis legebant. |omne praeteritum perfectum actiuum indicatiui modi primae |personae in i litteram desinit, cui adiectis tribus litteris sti fiet |secunda, ut secui secuisti, monui monuisti, nutriui nutriuisti, legi legisti. |sed interdum ui syllaba, cum finalis est eamque uocalis praecedit, |subtrahitur, ut nutriuisti nutristi, amauisti amasti. non tamen semper |hoc fieri necesse est: nam sunt quibus εὐφωνία memoratam syllabam |subduci minime patitur, ut cauisti pauisti; casti pasti non dicitur. |eidem primae t littera adiecta fiet tertia, amaui amauit, monui |monuit, audiui audiuit, legi legit. ex eadem oritur et prima pluralis |addita mus syllaba, ut secui secuimus, docui docuimus, audiui |audiuimus, legi legimus. at secunda pluralis de secunda nascitur singulari |adiecta s littera, ut amauisti amauistis, docuisti docuistis, audiuisti |audiuistis, legisti legistis. tertia uero pluralis eiusdem temporis semper in |runt syllabam desinit et creatur ex prima singulari i finali eius in e |conuersa et addita syllaba supra dicta, ut secui secuerunt, monui |0030| monuerunt, audiui audiuerunt, legi legerunt; eademque runt syllaba |nonnumquam in re commutatur, ut amauerunt amauere, docuerunt |docuere, audiuerunt audiuere, legerunt legere. memento u quoque |illi<s> subduci solere, cum ui syllaba <aut ui>t terminentur, i uocali |antecedente, ut nutriui nutrii nutriuit nutriit, audiui audii audiuit |audiit, cupiui cupii cupiuit cupiit. |amaui amauisti amauit amauimus amauistis amauerunt uel |amauere; docui docuisti docuit docuimus docuistis docuerunt uel |docuere; audiui audiuisti audiuit audiuimus audiuistis audiuerunt uel |audiuere; legi legisti legit legimus legistis legerunt uel legere. |omne |praeteritum plusquamperfectum actiuum modi indicatiui in ram syllabam |desinit. nascitur autem de praeterito perfecto i finali eius conuersa |in e et addita syllaba supra dicta, ut amaui amauera docui |docueram audiui audiueram legi legeram * |mus syllaba; secunda uero si eidem tertiae is syllaba fuerit adiecta; |tertia quoque si ante t litteram ultimam eius n interponitur, ut |audiemus audietis audient * |item qui dicit ἡ δίκη τεμνέσθω, litem adhuc in conflicto esse |demonstrat; qui uero dicit ἡ δίκη τετμήσθω, tanta ui iubet, ut iam uelit esse |negotium terminatum. quod et Latinitas, quamuis circumloquendo, |non tamen respuit, cum dicat: ostium clusum sit, pugna |commissa sit, lis terminata sit. quibus omnibus quam conficiendi |celeritatem exigimus demonstratur. |omne |imperatiuum actiuum praesens per singulas coniugationes sua cuiusque |uocali terminatur, ut ama mone audi lege <exceptis> cedo fer es dic. sed |cedo in hac tantummodo uoce consistit nec ulterius procedit, nisi quod |0031| plurale eius quidam cette dixerunt, sed originem nullam penitus |habere cognoscitur. in r uero fer et quae ex eo conponuntur, ut |defer adfer confer praefer aliaque eiusmodi sola reperiuntur. s |quoque finita et ipsa perpauca sunt, ut es et quae ex eo conponuntur, ades |prodes praees quaeque alia ex eodem uerbo figurantur et unum his |simile potes. quae ex infinitis suis formari technici uolunt ultimis |syllabis ablatis, cantare canta, monere mone, audire audi, legere |lege; adeoque hoc esse certissimum, ut etiam illa sub eiusdem regulae |norma sint posita. nam ab eo quod est esse ablata ultima fit es, |adesse ades, itidemque ab eo quod est ferre praeferre fer praefer. |potes tantum uidetur minime huic regulae consentire; sed sciendum |est nunc quidem infinitum eius dici posse, sed apud antiquos |integrum potesse reperiri, quod posteri posse per syncopen dicunt. dic |autem uel fac duc deduc per apocopen dicuntur; nam integra sunt |face dice duce deduce, olfac olface, reic reice et alia similia, ut in his |quoque constet regula sua et amissione ultimae syllabae ex infinitis |suis procedant, facere face, dicere dice, ducere duce, olfacere olface, |reicere reice. tertia persona singularis fiet ex secunda singulari, in |prima quidem a in e conuersa et addita t, ut ama amet, in secunda |uero et tertia producta adiecta at syllaba, ut mone moneat audi |audiat, in tertia correpta e in a conuersa et addita t, ut lege legat. |et ut compendiosius dicam, eadem erit tertia singularis imperatiui |praesentis per omnes coniugationes, quae optatiui futuri uel |coniunctiui praesentis, utinam amem ames amet, utinam moneam moneas |moneat, utinam audiam audias audiat, utinam legam legas legat, |cum amem ames amet, cum moneam moneas moneat, cum audiam |audias audiat, cum legam legas legat. secunda quoque pluralis ex |secunda singulari adiecta te syllaba procreabitur, ut ama amate, mone |monete, audi audite, lege legite; tertia enim correpta familiare hoc |habet, inter e et i permutationem. tertia uero pluralis ex tertia |ueniet singulari n littera post a uel e paenultimam interposita, ut amet |ament, doceat doceant, audiat audiant, legat legant. |ama amet amemus amate ament; mone moneat moneamus |monete moneant; audi audiat audiamus audite audiant; lege legat |legamus legite legant. |0032|omne futurum |imperatiuum declinationis actiuae in to syllabam desinit et fit ex |praesenti suo fini eius memorata addita syllaba, ut ama amato mone |moneto audi audito lege legito; in tertia enim correpta, ut diximus, e et |i litterae uicissim sibi cedunt. tertia aut eadem erit quae praesentis, |ut amet moneat audiat legat, aut unam eandemque uocem et |secundae et tertiae tribuemus, amato amato, moneto moneto, audito |audito, legito legito, ut Terentius |<* |et Vergilius> |«Argolica hac galea contentus abito» |et |«esto nunc sol testis» |et |«nequis ob inceptum subitum mihi segnior ito». |secunda pluralis eiusdem temporis ex secunda fiet singulari adiecta |te syllaba, amato amatote legito legitote. tertia uero pluralis aut |eadem erit quae praesentis, ut ament moneant audiant legant, aut |hoc modo formabitur: omnis persona tertia pluralis modi indicatiui |temporis praesentis addita sibi o fiet tertia pluralis imperatiui actiui |temporis futuri, ut amant amanto, monent monento, audiunt |audiunto, legunt legunto. nonnumquam ueteres non sine elegantia |pro coniunctiuis imperatiua posuerunt, ut |«ne pete conubiis natam sociare Latinis» |et |«thalamis neu crede paratis» |et |«ne, pueri, ne tanta animis assuescite bella / |neu patriae ualidas in uiscera uertite uires» |pro ne petas, neu credas, ne assuescatis, neu uertatis. |0033| amato amato uel amet amatote ament uel amanto, doceto |doceto uel doceat docetote doceant uel docento, audito audito uel audiat |auditote audiant uel audiunto, legito legito uel legat legitote legant |uel legunto. |omne |imperatiuum passiuum temporis praesentis idem erit quod infinitiui modi |actiui praesens, amare docere audire legere. cuius tertia persona de |tertia fiet actiui praesentis addita ur syllaba, amet ametur, moneat |moneatur, audiat audiatur, legat legatur. secunda pluralis ex |secunda ueniet plurali praesentis actiui te ultima in mini syllabas |commutata, amate amamini, monete monemini, audite audimini, legite |legimini. tertia pluralis ex tertia ueniet plurali praesentis actiui |ur addita syllaba, ament amentur, moneant moneantur, legant legantur. |amare ametur amemur amamini amentur, monere moneatur |moneamur monemini moneantur, audire audiatur audiamur |audimini audiantur, legere legatur legamur legimini legantur. |omne futurum tempus |passiuum modi imperatiui ex suo fiet actiuo addita r littera, ut amato |amator, moneto monetor, audito auditor, legito legitor. tertia aut |eadem erit quae praesentis, ametur moneatur audiatur legatur, aut |una eademque uoce qua secunda proferetur, sic ut in actiuo futuro, |amator amator, monetor monetor et reliqua. secunda pluralis |eiusdem temporis ex secunda formabitur actiui plurali temporis eiusdem |tote syllabis in minor conuersis, ut amatote amaminor, monetote |moneminor, auditote audiminor, legitote legiminor. tertia pluralis |eiusdem temporis aut eadem erit quae praesentis, aut ex tertia ueniet |actiua numeri eiusdem et temporis addita in ultimo r littera, ut |amanto amantor, docento docentor, audiunto audiuntor, legunto |leguntor. |amator amator uel ametur amaminor amentur uel amantor, |monetor monetor uel moneatur moneminor moneantur uel monentor, |auditor auditor uel audiatur audiminor audiantur uel audiuntor, |0034| legitor legitor uel legatur legiminor legantur uel leguntor. |in hoc etiam modo communis Graecis |Latinisque quaestio exorta est, si praeteritum tempus possit admittere, |quia nullus umquam quae iam facta sint sperat, cum infecta fieri non |possint, sed in praesens uel in futurum aliquid optetur. sed |transactum quoque tempus optanti necessarium adprobatur. nam saepe, |cum in longinquis aliquis constitutus de re quam desiderat incertus |sit, uotis tamen adiuuat cupidinem suam, ut id precetur iam |euenisse quod cupit, ut puta nauigantibus suis, si tempestas fuerit |exorta, diis supplicans exposcat ut parens aut filius aut cognatus euaserit |discrimina uentorum ac uim superauerit procellarum. | omne optatiuum |praesens idemque inperfectum actiuum in rem syllabam desinit |uocali coniugationis suae antecedente, ut utinam amarem monerem |audirem legerem. cuius m littera in s commutata nascitur secunda, |eademque in t conuersa fit tertia, amarem amares amaret et reliqua. |prima pluralis ex prima nascitur singulari adiecta us syllaba, ut |amarem amaremus et reliqua. secunda pluralis ex prima fiet plurali |mus ultima in tis syllabam conuersa, ut amaremus amaretis et |reliqua. tertia pluralis ex tertia nascitur singulari n littera ante t |ultimam interposita, amaret amarent. |utinam amarem amares amaret amaremus amaretis amarent; |utinam monerem moneres moneret moneremus moneretis monerent; |utinam audirem audires audiret audiremus audiretis audirent; utinam |legerem legeres legeret legeremus legeretis legerent. | |omne optatiuum praeteritum perfectum idemque plusquamperfectum |ex praeterito perfecto indicatiuo creatur ultimae eius syllabae s littera |adiecta et addita sem syllaba, amaui amauissem, monui monuissem, |audiui audiuissem, legi legissem. sed aliquotiens ui ex medio |intercepta contrahimus syllabas, ut dicamus amassem audissem. residuas |personas in utroque numero ad similitudinem superioris temporis |figuramus. |0035| utinam amauissem amauisses amauisset amuissemus |amauissetis amauissent; utinam monuissem monuisses monuisset |monuissemus monuissetis monuissent; utinam audissem audisses audisset |audissemus audissetis audissent; utinam legissem legisses legisset |legissemus legissetis legissent. |omne optatiuum futurum actiuum |ex primo themate uerbi nascitur, in prima quidem coniugatione o |nouissimo in em syllabam, in ceteris autem in am conuerso, ut amo |amem, moneo moneam, audio audiam, lego legam. residuae personae |ad similitudinem superiorum formantur. |utinam amem ames amet amemus ametis ament; utinam |moneam moneas moneat moneamus moneatis moneant; utinam audiam |audias audiat audiamus audiatis audiant; utinam legam legas legat |legamus legatis legant. |omnia optatiua passiua <praeter> praeteritum perfectum et |plusquamperfectum ex actiuis suis, sicut in praecedentibus, |formabuntur m in r commutata reliquisque sub eadem obseruatione |deflexis. |utinam amarer amareris uel amarere amaretur amaremur |amaremini amarentur; utinam monerer monereris uel monerere |moneretur moneremur moneremini monerentur; utinam audirer audireris |uel audirere audiretur audiremur audiremini audirentur; utinam |legerer legereris uel legerere legeretur legeremur legeremini legerentur. |utinam amatus essem fuissem amatus esses fuisses amatus esset |fuisset amati essemus fuissemus amati essetis fuissetis amati essent |fuissent; utinam monitus essem fuissem monitus esses fuisses |monitus esset fuisset moniti essemus fuissemus moniti essetis fuissetis |moniti essent fuissent; utinam auditus essem fuissem auditus esses |fuisses auditus esset fuisset auditi essemus fuissemus auditi essetis |fuissetis auditi essent fuissent; utinam lectus essem fuissem lectus |esses fuisses lectus esset fuisset lecti essemus fuissemus lecti essetis |fuissetis lecti essent fuissent. |0036| utinam amer ameris uel amere ametur amemur amemini |amentur; utinam monear monearis uel moneare moneatur moneamur |moneamini moneantur; utinam audiar audiaris uel audiare audiatur |audiamur audiamini audiantur; utinam legar legaris uel legare legatur |legamur legamini legantur. |coniunctiua Latinorum eandem, quam |apud Graecos habent, causam uocabuli et ex una eademque origine |traxerunt. non enim huic modo ut ceteris ex intellectu, sed ex solo |accidenti nomen est inditum. si qui dicit lego, nihil dubium relinquit |quin legere se indicet, ideo indicatiuus appellatur; qui dicit lege, |aperte quid fiat imperat, inde imperatiuus; utinam legam cum dicitur, |optatur quod fieri desideratur, et optatiuus uocatur; legere, quia |nullum animi definit affectum, infiniti nomen accepit. si uero dixero |cum legam cum legerim cum legissem cum legero, ostendo nullum |tempus modi istius nisi coniunctum alteri parti orationis posse |proferri. ideo non ex sensu, qui adhuc dubius est, sed ex sola |coniunctione quae ei accidit coniunctiuus modus appellatus est. unde et Graeci | ὑποτακτικὸν διὰ τὸ ὑποτετάχθαι uocauerunt, quod necesse est illi |praemisso aliquid subdi ut sensus integer fiat et planior: |«cum faciam uitula pro frugibus, ipse uenito». |notabis in hoc modo quod non more Graecorum iunctim bina |tempora deflectunt, sed singula separatim, cum in optatiuo contra quam |Graeci bina, non singula declinent. sunt autem eadem quae in |optatiuo et insuper praeteritum perfectum et futurum sub diuersa |finalitate, praesens idemque futurum optatiuum cum legam, praeteritum |inperfectum cum legerem, praeteritum perfectum cum legerim, |praeteritum plusquamperfectum cum legissem, futurum cum legero. |unde etiam isdem regulis formabuntur, nec alia discretio erit inter |perfectum ac futurum, nisi quod in prima persona illud in rim, |alterum in ro syllabam desinet, cum legerim cum legero. passiua |quoque eiusdem modi sub isdem regulis declinantur et ex suis ueniunt |0037| actiuis ad similitudinem superiorum, nisi quod futurum quoque per |participium et ero uel fuero uerbum declinatur. Latini sua quadam |licentia usurpationis modo indicatiua pro coniunctiuis ponunt, modo |coniunctiua pro indicatiuis: Cicero «qui poterit socios tueri, si dilectum |rerum utilium et inutilium non habebit?» pro habuerit; alibi idem |[fuerint] «libenter tibi, Laeli, ut eum desideras equidem concessero» |pro concedam. |cum amem ames amet amemus ametis ament; cum moneam |moneas moneat moneamus moneatis moneant; cum audiam audias |audiat audiamus audiatis audiant; cum legam legas legat legamus |legatis legant. |cum amarem amares amaret amaremus amaretis amarent; cum |monerem moneres moneret moneremus moneretis monerent; cum |audirem audires audiret audiremus audiretis audirent; cum legerem |legeres legeret legeremus legeretis legerent. |cum amauerim amaueris amauerit amauerimus amaueritis |amauerint; cum monuerim monueris monuerit monuerimus monueritis |monuerint; cum audierim audieris audierit audierimus audieritis |audierint; cum legerim legeris legerit legerimus legeritis legerint. |cum amauissem amauisses amauisset amauissemus |amauissetis amauissent; cum monuissem monuisses monuisset monuissemus |monuissetis monuissent; cum audiuissem audiuisses audiuisset |audiuissemus audiuissetis audiuissent; cum legissem legisses legisset |legissemus legissetis legissent. |cum amauero amaueris amauerit amauerimus amaueritis |amauerint; cum monuero monueris monuerit monuerimus monueritis |monuerint; cum audiuero audiueris audiuerit audiuerimus |audiueritis audiuerint; cum legero legeris legerit legerimus legeritis legerint. |cum amer ameris uel amere ametur amemur amemini amentur; |cum monear monearis uel moneare moneatur moneamur moneamini |moneantur; cum audiar audiaris uel audiare audiatur audiamur |audiamini audiantur; cum legar legaris uel legare legatur legamur |legamini legantur. |0038| cum amarer amareris uel amarere amaretur amaremur amaremini |amarentur; cum monerer monereris uel monerere moneretur |moneremur moneremini monerentur; cum audirer audireris uel audirere |audiretur audiremur audiremini audirentur; cum legerer legereris |uel legerere legeretur legeremur legeremini legerentur. |cum amatus sim fuerim amatus sis fueris amatus sit fuerit |amati simus fuerimus amati sitis fueritis amati sint fuerint; cum |monitus sim fuerim monitus sis fueris monitus sit fuerit moniti simus |fuerimus moniti sitis fueritis moniti sint fuerint; cum auditus sim |fuerim auditus sis fueris auditus sit fuerit auditi simus fuerimus |auditi sitis fueritis auditi sint fuerint; cum lectus sim fuerim lectus |sis fueris lectus sit fuerit lecti simus fuerimus lecti sitis fueritis lecti |sint fuerint. |cum amatus essem fuissem amatus esses fuisses amatus esset |fuisset amati essemus fuissemus amati essetis fuissetis amati essent |fuissent; cum monitus essem fuissem monitus esses fuisses monitus |esset fuisset moniti essemus fuissemus moniti essetis fuissetis |moniti essent fuissent; cum auditus essem fuissem auditus esses fuisses |auditus esset fuisset auditi essemus fuissemus auditi essetis fuissetis |auditi essent fuissent; cum lectus essem fuissem lectus esses fuisses |lectus esset fuisset lecti essemus fuissemus lecti essetis fuissetis lecti |essent fuissent. |cum amatus ero fuero amatus eris fueris amatus erit fuerit |amati erimus fuerimus amati eritis fueritis amati erint fuerint; cum |monitus ero fuero monitus eris fueris monitus erit fuerit moniti |erimus fuerimus moniti eritis fueritis moniti erint fuerint; cum |auditus ero fuero auditus eris fueris auditus erit fuerit auditi erimus |fuerimus auditi eritis fueritis auditi erint fuerint; cum lectus ero |fuero lectus eris fueris lectus erit fuerit lecti erimus fuerimus lecti |eritis fueritis lecti erint fuerint. |0039|infinitum modum quidam minime habendum |inter uerba existimant, quia neque numerum et personam, quae |uerbi propria sunt, designat, sed aduerbiis potius temporis adplicare |conantur, quorum proprium est ut sensum, si cum uerbo socientur, |efficiant praeposita uel postposita: Latine loquor, loquor Latine, |facio fortiter, fortiter facio. ita et infinitum, scribere uolo, uolo |scribere, disserere cupio, cupio disserere; praesertim cum multa sint |aduerbia quae ex uerbis oriantur, ut a curro cursim, stringo strictim, |caedo caesim, pungo punctim et similia; maxime cum et aliae partes |a uerbo nascantur, ut participia et nomina, sicut est scribens et |scriptor, quae et finalitatem solitam uerborum et significationem |amiserint personarum, quas non nisi cum additamento pronominis |possint distinguere, ut amans me te illum nos uos illos. sed a |doctioribus his refutantur: infinitum modum non quidem exprimere |numerum uel personam, omnes tamen recipere personas et utrumque |numerum admittere. nam ipsum scribere, cum a me agitur, fit |scribo, cum a te, fit scribis, cum ab illo, fit scribit, item cum a nobis, |fit scribimus, cum a uobis, fit scribitis, cum ab illis, fit scribunt; et |scripsisse, cum in me fuit, fit scripsi, cum in te, fit scripsisti, cum in |illo, fit scripsit, cum in nobis, fit scripsimus, cum in uobis, fit |scripsistis, cum in illis, fit scripserunt; et scriptum ire, cum in me erit, fit |scribam, cum in te, fit scribes, cum in illo, fit scribet, cum in nobis, |fit scribemus, cum in uobis, fit scribetis, cum in illis, fit scribent. |cum enim dico scribo, nihil aliud significo quam scribere me. cum |dico scribis, quid aliud dixi quam scribere te? cum dico scribit, quid |aliud dixi quam scribere illum? et cetera. deinde aduerbium |temporis hinc maxime esse non posse, quia significationes temporum in |aduerbio non de eiusdem soni uel uocis inflexione nascuntur, sed, |ut tempora mutentur, uoces etiam permutantur: nunc modo nuper |olim dudum antea postea; in infinito autem uox eadem paululum |flexa tempus immutat, scribere scripsisse scriptum ire, quod est |proprium uerbi. alia quae de hoc modo tractantur praetermittenda |existimaui, ne superfluis inmorarer. |0040|omne infinitum actiuum |praesentis temporis in re desinit, ut amare monere audire legere. unde |etiam a fio fiere esse deberet, sed licet usus aliter optinuerit (fieri |enim nunc dicitur), Ennius tamen in X annalium fiere dixit, non |fieri. regula autem iam superius dicta est; nam omne imperatiuum |actiuum addita re syllaba fit infinitum, ama amare mone monere |audi audire lege legere. |omne praeteritum infinitum |actiuum in se syllabam desinit; fit autem ex praeterito perfecto |indicatiuo i ultimo eius adiecta s littera et adsumpta se syllaba, secui |secuisse monui monuisse audiui audiuisse legi legisse. |omne futurum actiuum per |societatem participii seu gerundi sibi addito ire conformatur, amatum ire |monitum ire auditum ire lectum ire. |amare amauisse amatum ire; monere monuisse monitum ire; |audire audiuisse auditum ire; legere legisse lectum ire. |omne infinitum passiuum |praesentis temporis ex suo ueniet actiuo e in i commutata praeter tertiam |correptam, ut amare amari monere moneri audire audiri. ea uero quae |tertiae sunt correptae, siquidem consonantem habuerint o ultimum |praecedentem, ipsum o in i conuertunt, ut lego legi dico dici; si uero |uocalem, quando i fuerit, o nouissima subtrahetur, ut rapio rapi |capio capi, quando u, o finalis in i transfertur, ut arguo argui acuo acui. | omne praeteritum infinitum |passiuum per societatem participii adiuncto esse uel fuisse uerbo |profertur, amatum esse fuisse, monitum esse fuisse, auditum esse fuisse, |lectum esse fuisse. |0041|omne futurum infinitum passiuum |per eandem participii siue gerundi societatem adiecto iri |pronuntiatur, amatum iri monitum iri auditum iri lectum iri. |amari moneri audiri legi; amatum esse fuisse, monitum esse |fuisse, auditum esse fuisse, lectum esse fuisse; amatum iri monitum |iri auditum iri lectum iri. |Latini peculiarius infinitis in i exeuntibus addunt er syllabam, |ut i, quod longum fuerat, breue efficiant, ut |‘accingier ense’. |nonnumquam infinito pro indicatiuo utuntur: Sallustius «qui ubi |primum adoleuit, pollens uiribus, decora facie, non se luxui neque |inertiae corrumpendum dedit, sed, uti mos gentis illius, equitare, |iaculari, cursu cum aequalibus certare». aliquotiens pro coniunctiuo |ponunt: Cicero pro Sextio «rei publicae dignitas me ad se rapit et |haec minora relinquere hortatur» pro hortatur ut relinquam; Vergilius |«hortor amare focos» |pro hortor ut ament. ponunt et pro gerundi modo: Cicero pro | Quintio «consilium cepisse hominis fortunas funditus euertere» pro |euertendi, Vergilius |«sed si tantus amor casus cognoscere nostros» |pro cognoscendi; Terentius in hecyra |«adeamus uisere» |pro uisitatum; |«et cantare pares et respondere parati» |pro ad cantandum et respondendum. ponunt et pro participio: Varro |in Scaeuola «et ut matrem audiui dicere», Vergilius |«equidem Teucrum memini Sidona uenire», |0042| Cicero «Charidemum cum testimonium dicere audistis» pro |dicentem et uenientem. | |inpersonalis, ut iam superius diximus, non modus habendus est, |sed peculiaris apud Latinos uerborum geminata declinatio. nam una |est cum numeris et personis, haec altera sine numeris et personis per |uniuersos modos per quos illa decurrens, et hoc distat ab infinito, quod |in illo quidem necesse est modis omnibus extrinsecus adsumi |personas et numeros, prout usus exegerit: scribere oportet me te illum nos |uos illos; <in> inpersonali uero nullus huiusmodi ex adiectione |sumitur intellectus. nam qui dicit legitur curritur agitur inpersonaliter, |non dicit quod ille aut illa aut illud, sed rem tantum exprimere |contentus praetermittit personas, apud quas officium est lectionis |aut cursus aut actionis. Terentius |«quid agitur? :: statur»; |Vergilius |«itur in antiquam siluam», |«uentum erat ad limen». |qui uero non inpersonaliter dicit, necesse est addat ipsam personam |aut rem, in qua est ipsum officium: legitur Vergilius, legitur Sappho, |legitur carmen Horatii. sunt tamen inpersonalia Graecis Latinisque |communia, sunt tantum Latinitati concessa. nam decet me te illum |nos uos illos tam Graecis conuenit quam Latinis, quod tunc |inpersonale habetur, cum casus illi non additur, ut puta decet legere, decet |philosophari, decet artibus bonis uitam ornare. nam si casum |0043| acceperit, necesse est insit illi persona, et inpersonale esse iam desinit, |ut puta deceo magister discipulum, deces magister discipulum, |decet magister discipulum; transitque etiam in numerum pluralem, |ut decemus iudicia magistratus, decent domum columnae. item |etiam Graeci πρέπει μοί σοι ἐκείνῳ ἡμῖν ὑμῖν ἐκείνοις ἀναγινώσκειν | γεωργεῖν φιλοσοφεῖν, καὶ πρέπω ἐγὼ πρέπεις σὺ πρέπει ἐκεῖνος ἄρχων | τῇ πόλει, καὶ πληθυντικῶς πρέπομεν πρέπετε πρέπουσιν ἄρχοντες τῇ | πόλει. tale est et placet, quia et per omnes personas declinari |potest, ut placeo places placet placemus placetis placent, et |inpersonale accipi potest, item ut superius, casu addito uel detracto. nam |placeo amator amicae, places placet, et placemus placetis |placent amatores amicae uerbi est legitima declinatio; placet uero |scribere legere militare inpersonalia sunt; sic et apud Graecos | ἀρέσκω ἀρέσκεις ἀρέσκει ἄρχων, καὶ πληθυντικῶς ἀρέσκομεν ἀρέσκετε | ἀρέσκουσιν ἄρχοντες, αὕτη μὲν συνήθης τοῦ ῥήματος κλίσις· ἀρέσκει δὲ | ἀναγινώσκειν στρατεύεσθαι φιλοσοφεῖν ἀπροσώπως κλίνεται. contingit |quoque potest et ex integra declinatione uenisse, |«scilicet ut Turno contingat regia coniunx», |potest et inpersonale esse. si enim dixeris: contingo contingis |contingit iudex ciuitati ac pluraliter: contingimus contingitis |contingunt iudices ciuitati, plena declinatio uerbi; si uero: |contingit interfuisse spectaculis, superuenire cenantibus, nulla hic intellegentia |certae personae. nec enim ad tertiam personam, quod prima |facie occurrit, dirigitur, sed res ipsa tantum ostenditur accidisse. |similiter et Graeci, ἐπιτέτευγμαι ἐπιτέτευξαι ἐπιτέτευκται ἄρχων τῇ πόλει, | καὶ πληθυντικῶς ἐπιτετεύγμεθα ἐπιτέτευχθε ἐπιτετευγμένοι εἰσὶν ἄρχοντες | τῇ πόλει κατὰ τὴν ἐντελῆ λέγεται κλίσιν· συνέβη δὲ συμπαρεῖναι τῇ θεᾷ, | ἐπιστῆναι δειπνοῦσιν, ἢ πάλιν συνέβη ταραχὴν γεγενῆσθαι, πόλεμον | ἐγηγέρθαι, οὐδεμία προσώπων ἢ ἀριθμῶν ἔμφασις ὡρισμένων· οὐ γὰρ εἰς | τρίτον πρόσωπον, ἅπερ ἄν τινι τῇ πρώτῃ ἀπαντήσειεν ἀκοῇ, | ἀναφέρεται, ὡς ἔβη |«πῇ ἔβη Ἀνδρομάχη», |0044| ἀλλὰ τὸ μόνον ἀποβεβηκέναι τὸ πρᾶγμα δείκνυται. huic simile est |iuuat. nam si dixero: iuuo iuuas iuuat aliquem sumptibus, integra |et solita declinatio uerbi; si uero iuuat spectare, iuuat ludere, iuuat |amare, nulla hic significatio numeri uel personae, ut Vergilius |«iuuat euasisse tot urbes / |Argolicas mediosque fugam tenuisse per hostes», |et alibi |«forsan et haec olim meminisse iuuabit». |item etiam Graeci custodiunt: nam ἥδομαι ἥδῃ ἥδεται ἡ κατὰ | προσώπων καὶ συνήθης κλίσις, ἥδει δὲ ἄρχειν φιλοσοφεῖν γεωργεῖν ἡ | ἀπρόσωπος ἔμφασις. paenitet quoque hoc est quod apud illos μεταμέλει, | καὶ τῶν προτέρων μοι μεταμέλει μηνιμάτων. oportet etiam idem |est quod a Graecis χρή siue δεῖ inpersonaliter dicitur, oportet |quaerere, oportet habere, oportet parta seruare; χρὴ πορίζεσθαι, χρὴ | ἔχειν, χρὴ τὰ πορισθέντα φυλάττειν. illa iam propria Latinorum, |taedet piget pudet licet miseret, taedebat pigebat pudebat licebat |miserebat, taesum est fuit, puduit, piguit, licuit uel licitum est fuit, |misertum est fuit, taesum erat fuerat, puduerat, piguerat, licuerat <uel> |licitum erat fuerat misertum erat fuerat, taedebit pigebit pudebit |licebit miserebit. sic et ueritum est inpersonaliter figurauit Tullius |in secundo de finibus bonorum et malorum: «primum 'inquit' | Aristippi Cyrenaicorumque omnium, quod non est ueritum in ea |uoluptate, quae maxima dulcedine sensum moueret, summum bonum |ponere». illa tamen omnino propria Latinorum, quae in tur exeunt |et per singula tempora in omnibus modis ex tertia ueniunt persona |declinationis passiuae: Romae bene docetur, bene spectatur in circo, |fortiter dimicatur in ludo. hoc amplius species ista procedit, ut etiam |ex neutris in tur inpersonalia figurentur: curritur statur sedetur |discumbitur prandetur pugnatur itur caletur. |Plautus in captiuis |«quasi cum caletur cocliae in occulto latent»; |0045| egetur idem in Pseudolo |«egetur atque amatur ampliter». |cum igitur * per tempora currant et modos, sine personis tamen et |numero declinantur, curritur currebatur cursum est fuit cursum erat |fuerat curretur. hanc inpersonalium speciem Graecus sermo |penitus ignorat. hoc quoque Latinitatis est proprium, quod quaedam, |cum ex actiua declinatione personalia sint, in persona patientis fiunt |inpersonalia. nam maledico tibi, inuideo tibi, noceo tibi sine dubio |actiuae significationis sunt; in persona uero patientis non recte |dicitur: maledicor a te inuideor a te noceor a te, sed maledicitur mihi |a te, nocetur mihi a te, inuidetur mihi a te, quae forma inpersonalis est. |hanc quidam gerundi modum uel participialem |uocant, quia uerba eius paene omnia similia participiis sunt et sola |significatione distantia. nam salutandi et salutando et salutandum ac |salutatum, cum per se dicuntur, participia uidentur casibus |declinanda; cum uero per hanc formam proferuntur, duce sensu aliud |esse deprehenduntur. nam uado salutatum, hoc est dicere: uado |salutare aut ut salutem; Vergilius |«uenatum Aeneas unaque miserrima Dido / |in nemus ire parant», |id est uenari aut ut uenentur. denique figuratur etiam ex his uerbis |quae passiuam declinationem non habent, ut natatum eo, |ambulatum eo, cum nec nator nec ambulor dici possit. item ad salutandum |eo participium esse iam desinit, nisi adieceris uel hominem uel |amicum. hac enim adiectione participium obtinebit, sed tunc cum ex |uerbo est habente et passiuam declinationem, ut ad uidendum, ad |salutandum; ad declamandum uero cum dico, non possum dicere |illum, quia declamor Latinum non est. denique cum dicit quis: eo |0046| ad salutandum uel ad audiendum uel ad uidendum uel ad |osculandum, quia potest addi et illum et ab illo, si nihil addatur, in |incertum relinquitur, utrum actiua an passiua significatione prolatum sit; |si uero dixero: ad loquendum, hoc significo, ut de alio loquar, non |etiam ut alius de me loquatur, quia loquor deponens est non |commune. inde est |«uritque uidendo / |femina» |et |«picis in morem ad digitos lentescit habendo» |et «uerberando necati», quia et uideor et habeor et uerberor non |deponentia, sed passiua sunt. item inter loquendum, inter agendum |uel de inperando, de edendo uerba usurpatiua dixerunt. |sed et illa |«nec uisu facilis nec dictu effabilis ulli» |uerba sunt ad eandem formam pertinentia, quae Latinitati non |solum praestat ornatum sed et illud quoque, ut aliquid habere |uideatur, quod Graeci iure desiderent, quamuis et ipsi partem eorum |aliquam, licet inter aduerbia positam, habere tamen existimentur, ut |est ποιητέον γραπτέον λεκτέον; haec enim illis similia sunt |«aut pacem Troiano a rege petendum». |sunt autem uniuersa quinque, amandi amando amandum amatum |amatu, monendi monendo monendum monitum monitu, audiendi |audiendo audiendum auditum auditu, legendi legendo legendum |lectum lectu. | quae in tur exeunt per singulas |coniugationes ad similitudinem passiuorum ex tertia persona |singulari figurantur curruntque per omnes modos temporaque |unusquisque eorum recepit. |modo indicatiuo. amatur amabatur amatum est fuit amatum |erat fuerat amabitur; docetur docebatur doctum est fuit doctum erat |fuerat docebitur; auditur audiebatur auditum est fuit auditum erat |0047| fuerat audietur; legitur legebatur lectum est fuit lectum erat fuerat |legetur. |modo imperatiuo. ametur ametur, doceatur doceatur, audiatur |audiatur, legatur legatur. |modo optatiuo. utinam amaretur amatum esset fuisset ametur; |utinam doceretur doctum esset fuisset doceatur; utinam audiretur |auditum esset fuisset audiatur; utinam legeretur lectum esset fuisset |legatur. |modo coniunctiuo. cum ametur amaretur amatum esset fuisset |amatum erit fuerit; cum doceatur doceretur doctum esset fuisset |doctum erit fuerit; cum audiatur audiretur auditum esset fuisset |auditum erit fuerit; cum legatur legeretur lectum esset fuisset lectum |erit fuerit. |modo infinito. eadem erunt inpersonalia per omnes |coniugationes quae infinita passiua. sed haec erit discretio: si dixero: legi |Ciceronem, legi Sallustium, infiniti est; si uero: legi tantummodo, |inpersonale est; non enim hunc aut illum intellegitur, sed ipsa |qualisqumque lectio demonstratur. amari amatum esse fuisse amatum iri; |moneri monitum esse fuisse monitum iri; audiri auditum esse fuisse |auditum iri; legi lectum esse fuisse lectum iri. |quae in et exeunt, quoniam ex se nonnumquam oriuntur, non |referentur ad coniugationes, ut est taedet pudet piget poenitet |miseret oportet, nisi quod potest similitudo quaedam in his esse |coniugationis secundae quantum ad tertiam personam attinet |singularem. |modo indicatiuo. poenitet poenitebat poenituit poenituerat |poenitebit; pudet pudebat puduit et puditum est fuit puduerat et |puditum erat fuerat pudebit; piget pigabat piguit et pigitum est fuit |piguerat pigitum erat fuerat pigebit; licet licebat licuit et licitum |est fuit licuerat licitum erat fuerat licebit. |modo imperatiuo. poeniteat poeniteat, pudeat pudeat, pigeat |pigeat, liceat liceat. |modo optatiuo. utinam poeniteret poenituisse<t> poeniteat; |utinam puderet puduisse<t> puditum esse<t> fuisset pudeat; utinam |pigeret piguisse<t> pigitum esse<t> fuisset pigeat; utinam liceret |0048| licuisse<t> licitum esse<t> fuisse<t> liceat. |modo coniunctiuo. cum poeniteat poenitere poenituerit |poenituisset poenituerit; cum pudeat puderet puduerit puditum sit |fuerit puduisset puditum esset fuisset puduerit puditum erit; cum |pigeat pigeret piguerit pigitum sit fuerit piguisset pigitum esset |fuisset piguerit pigitum erit; cum liceat liceret licuerit licitum sit fuerit |licuisset licitutm esset fuisset licuerit licitum erit. |modo infinito. poenitere poenituisse; pudere puduisse puditum |esse fuisse puditum iri; pigere piguisse pigitum esse fuisse pigitum |iri; licere licuisse licitum esse fuisse licitum iri. eodem modo etiam |miseret oportet decet taedet. miseret miserebat misertum est fuit |[miserebit] misertum erat fuerat miserebit; oportet oportebat |oportuit [oportebit] oportuerat oportebit; decet decebat decuit decuerat |decebit; taedet taedebat taesum est fuit taesum erat fuerat taedebit. |ad similitudinem superiorum et reliqua declinabuntur per omnes |modos et tempora. | |formae uerborum siue species sunt quattuor, quibus ex rebus quas |significant indita uocabula sunt. nam prima dicitur meditatiua, quae |significat meditationem eius rei quae imminet et cuius speratur |effectus, ut parturio, quod est parere meditor, esurio esse meditor; |sic amaturio lecturio et similia. secunda inchoatiua, quae aliquid |fieri iam coepisse testatur, ut pallescit, cui necdum totus diffusus est |pallor, et calescit, qui incipientem sentit calorem. tertia perfecta, |quae consummationem rei de qua loquitur ostendit et peractum |officium actionis, nec adhuc cogitari uel coeptis haerere. quarta |frequentatiua, quod uno uerbo frequentationem administrationis |ostendit, quae etiam iteratiua uocitatur, quod iterati ac saepissime |repetiti obsequii designat effectum, ut est lecto lectito. ideo autem |hoc ordine digestae sunt, quia primum est, ut de aliqua re capiamus |0049| consilium; secundum, ut firmato consilio incipiamus id quod placuit; |tertium, ut coepta perficiamus; quartum, ut iam perfecta repetamus. |nunc de una quaque earum tractatus proprius proponatur. |haec forma tota coniugationis est tertiae |productae, cuius similis apud Graecos quoque species inuenitur. inde |sunt enim illa, μαθητιῶ δαιμονιῶ βινητιῶ οὐρητιῶ; his enim uerbis |temptamentum quoddam rei et meditatio, non ipse effectus |exprimitur, quibus similia illa etiam uidentur, ῥιγείω ὀκνείω γαμησείω | πολεμησείω βρωσείω ὀψείω. | haec forma semper tertiae correptae est in |omnibus uerbis a quibuscumque ueniat, adeo ut, etsi a uerbo primae |coniugationis deriuetur, ad correptam tamen tertiam transeat: ab |eo quod est hio hias hiasco et per conlisionem seu contractionem |hisco. et semper sub actiua tantum declinatione profertur, etiam |si ueniat ex principali quod sit simile passiuo, ut a misereor miseresco |et a labor labasco: |«miserescimus ultro» |et |«labascet uictus uno uerbo quam cito». |contra saepe trahitur ex uerbo actiuo et significat passionem, |quamuis actiua declinatione flectatur, ut lentesco: |«sed picis in morem ad digitos lentescit habendo». |sunt quaedam inchoatiua et sine substantia principalis: Vergilius |«et tenebris nigrescunt omnia circum» |cum non dicitur nigreo; et Lucretius |«grandescere adauctu», |0050| nec tamen dicitur grandeo. sunt quae habent principalis sui |personam tertiam, cum prima non exstet: hebesco a uerbo est hebet, |hebeo autem Latinum non est; lentesco a uerbo lentet, Lucilius |«lentet opus», |sed lenteo sine usu est; aegrescit a uerbo aegret, Lucretius |«saepe itaque in promptu corpus quod cernimus aegret», |aegreo tamen dictum non est. haec forma semper in sco desinit, |non tamen quidquid exit in sco inchoatiuum est. nam quae non |sunt a uerbis aliis deriuata, licet in sco terminentur, inchoatiua non |sunt, ut disco cresco senesco. perfectum tempus huic formae |euenire non potuit. quid enim simul et adhuc incipere et iam praeterisse |dicatur? participium quoque futuri temporis abnegauit. quid enim |adhuc speratur, cum coeperit, aut quod iam extat, uenturum esse |promittitur? semper etiam neutri est generis. his igitur quinque |inchoatiuum quodque cognoscitur, si sco syllaba finiatur, neutrale |sit, coniugationis tertiae correptae, careat praeterito perfecto, non |habeat participium futurum. hanc quoque formam sunt qui |Graecis familiarem existiment, adserentes hoc esse μελαίνομαι καὶ | θερμαίνομαι, quod est nigresco et calesco. sed apud illos quoque aliqua |huius significationis in sco exire contendunt, ut τελίσκω γαμίσκω | τιτρώσκω γηράσκω. διδάσκω autem, licet eiusdem finis sit, nemo tamen |perfectiuum non inchoatiuum esse dubitauit. |huius formae uerba nonnumquam uno |gradu, nonnumquam duobus deriuantur, ut scribo scripto scriptito, cano |canto cantito, salio salto saltito. nec tamen est in posterioribus maior |quam in prioribus frequentationis expressio, sicut nec in diminutiuis |secundus gradus minus priore significat, anus anilla anicula. sunt |0051| tamen quaedam eius uerba quae in so exeunt, ut uideo uiso, pello |pulso, cum plerumque in to soleant exire. sed ea quidem quae in |to exeunt semper coniugationis sunt primae; ea uero quae in so |nonnumquam et tertiae reperiuntur, ut uiso uisis [pulso pulsas]. |sunt in ea nonnulla sine substantia principalis, ut cyathissare |crotalissare. sunt in ea uerba explicantia magis moram quam |iterationem, ut |«clipeoque sinistram / |insertabam aptans» |et |«hastamque receptat / |ossibus haerentem». | hic enim molitio quaedam inserendi et recipiendi difficultas sub specie |frequentationis exprimitur. quaeruntur in ea certa uerba, ex quibus |principalibus substantiam sumpserint, ut sternuto, quod a sternuo |uenit; Propertius |«candidus augustae sternuit omen Amor». |pulto sunt qui accipiant pro eo quod est pulso et Ἀττικισμόν quendam |Latinitatis existiment, ut apud illos θάλασσα θάλαττα, πλάσσω | πλάττω; sed pultare est saepe pulsare, sicut tractare saepe trahere |et habitare saepe habere: Caelius in primo «illis facilius est bellum |tractare», hoc est diu trahere; Ennius |«tractatus per aequora campi». |eructo etiam a quo principali ueniat quaeritur, et est a uerbo erugit; |Ennius |«contempsit fontes, quibus ex erugit aquae uis». |0052| grassatur iteratio est a graditur: Plautus in rudente |«sicine hic in umida ueste grassabimur», |Sallustius «cum inferior omni uia grassaretur». hanc formam in |Graecis nullus potuit inuenire. | |quae Graeci διαθέσεις appellant, Latini genera nominauerunt; | διάθεσις autem hoc significat apud Graecos, quod apud Latinos |adfectus: nam et qui agit et qui patitur mente adficitur. sed quoniam |in nominibus discretionem sexuum genera distinguunt, cum |masculinum a feminino per illa segregetur, ideo discernendorum quoque |adfectuum notam genera uocitauerunt. omne igitur uerbum apud |Latinos, quod sub proportionis obseruationem cadit, aut o aut or |syllaba terminatur, sicut iam superius dictum est. si o fuerit |terminatum, aut actiuum est aut neutrum; si or, aut passiuum dicitur |aut deponens aut commune. actiuum dicitur quod in o desinit et |necesse habet aut datiuo aut accusatiuo iungi potestque r littera |recepta in passiuam transire declinationem, ut dico tibi, caedo te, |dicor a te, caedor a te. neutrum dicitur quod, cum in o desinit, aliquo |ex his deficitur et r accipere non potest, ut uolo uiuo ualeo. passiuum |dicitur quod, cum in r litteram desinat, amissa ea potest in |actiuum redire et necesse habet ablatiuo casui sociari, ut caedor a te |caedo, dicor a te dico. et, ut facilius explanetur, actiuum est ubi |altero agente alter patitur, passiuumque est quando altero patiente |penes alterum est actus. nam multa etiam o terminata passiuae |significationis sunt, ut algeo esurio, sed quoniam minime altero |patiente penes alterum est actus, ideo nec passiua dicuntur; rursusque |plura sunt in o exeuntia quibus actus aliquis inest, ut nato ambulo |curro, sed quoniam minime altero faciente alter patitur, non actiua |0053| sed neutra et absoluta dicuntur. denique nec datiuo aut accusatiuo |uel ablatiuo sociari possunt; nam nec nato tibi aut te aut curro tibi |aut curro te nec esurio a te aut algeo a te uel uapulo a te dicimus, |quod non est Latinum, sed uapulo te caedente. deponens dicitur |quod in or quidem desinit, sed amissa r littera Latinum esse minime |potest, habetque interdum aliquam actionem, quamuis passiua sit |declinatio, ut sequor luctor loquor intueor demolior, et itidem |passionem tantummodo, uti nascor patior; sed non est passiuum, |quoniam neque in actiuum redit ablata r littera, neque patiente altero |alterius est administratio. commune dicitur quod in or quidem desinit |ut deponens, nec r littera carere potest, sed utramque recipit |significationem, tam agentis quam patientis. denique etiam his casibus |iungitur, quibus actiuum et passiuum, ut criminor te criminor a te, |osculor te osculor a te. et haec discretio est inter deponens atque |commune, quod deponens quidem alterutram, commune uero |utramque significationem recipit. ideo etiam quattuor temporum |participia creat, bina ex utraque producens; deponens uero tria |tantummodo: nam caret participio futuri temporis a significatione passiua, |ideoque etiam deponens appellari nonnulli crediderunt, uel quod |unum ex participiis, uel quod alteram ex significationibus deponat. |multa his similia apud Graecos etiam reperiuntur: ac primo neutris, |ut sunt illa, ζῶ πλουτῶ ὑπάρχω ἑορτάζω τρέχω ἀριστῶ περιπατῶ | νοσῶ ὀφθαλμιῶ; dein deponentibus, ut sunt illa κήδομαί σου, φείδομαί | σου, ἐπιμέλομαί σου, ἱππάζομαί σοι, μάχομαί σοι, διαλέγομαί σοι, | εὔχομαί σοι, ἄγαμαί σε, περιβλέπομαί σε; sed <nec> communibus desunt |quae conferantur, ut sunt illa, βιάζομαί σε καὶ βιάζομαι ὑπὸ σοῦ, | ἀνδραποδίζομαί σε καὶ ἀνδραποδίζομαι ὑπὸ σοῦ, quae etiam μέσα uocare |consuerunt. hoc etiam in uerborum generibus adnotandum, quod |quaedam uerba modo quasi neutra, modo quasi deponentia |proferuntur, ut lauo lauor sub una eademque significatione dicuntur |0054| ἐπὶ τοῦ λούομαι διὰ τοῦ μικροῦ βῆτα, lauo lauas, lauor lauaris, unde |fiunt perfecta ἀπὸ τοῦ lauo laui, ἀπὸ τοῦ lauor lauatus sum et ex |hoc lautus sum et au in o conuerso lotus sum; et labo labor itidem |sub una eademque significatione ἐπὶ τοῦ ὀλισθαίνω: |«labat ariete crebro / |ianua» |et |«leui cum sanguine Nisus / |labitur infelix»; |et fabrico et fabricor ἐπὶ τοῦ οἰκοδομῶ, et ructo et ructor τὸ ἐρεύγομαι. |quod ipsum etiam ne Graeci quidem ignorant: nam inde sunt illa | βουλεύομαι βουλεύω, πολιτεύομαι πολιτεύω et his similia. | |sunt quaedam in declinatione uerborum quae plurimis deficiant |more Graecorum, apud quos tribus modis deficiunt, aut per |inconuenientiam litterarum, aut ubi πεποιημένη λέξις est, aut usu et |consuetudine desistente. per litteras non bene sibi cohaerentes, ut | νενεμκα; ideo enim intercedente fit ενέμηκα, et non ἐνεμθην, sed | ἐνεμήθην, nec | νεμθησομαι, sed νεμηθήσομαι. per πεποιημένην λέξιν |in his quae ad exprimendum alicuius rei sonum conficta sunt, ut |«λίγξε βιός» |«σίζε ὀφθαλμός»; |haec enim ulterius non inflectuntur, sed his tantum uocibus quae |semel dictae sunt permanent fixa. per usus raritatem aut |consuetudine desistente, ut illa quae in exeunt, λανθάνω ἁνδάνω μανθάνω, |quae non nisi usque ad praeteritum inperfectum apud illos flectuntur; |0055| illa etiam, quae in σκω, ut γηράσκω τελίσκω γαμίσκω τιτρώσκω, |et quae in υω exeunt maiora disyllabis, ὀμνύω πηγνύω, et quae in | ειω ut ῥιγείω ὀκνείω βρωσείω γαμησείω, et quae ex monosyllabis per |iota geminantur, ut τρῶ τιτρῶ, χρῶ κιχρῶ, βῶ βιβῶ. haec enim omnia |usque ad solum παρατατικόν illorum nec ultra possunt extendi. sed |apud Latinos omnia usu tantum destituente deficiunt, nam | ὀνοματοποιίαι eorum, ut stridet et similia, ad declinationis ulteriora |procedunt; pauca uero aut nulla sunt in quibus litterae male sibi |cohaerere dicuntur; reliqua omnia, uel quia non lecta, uel usu respuente |uetantur. inquam et sum defecerunt. nam sequentes personae |minime conuenientes primae syllabarum exitu terminantur; alterum |enim facit inquam inquis inquit, alterum sum es est, in quibus | ἀναλογία uerbis amica non exstat. et illud quidem reliquis omnibus |temporibus deficit; sum uero in aliud transit, ut per tempora |declinetur, eram fui fueram ero. ferio tempore perfecto deficit et uocem |sibi aliunde mutuatur; percussi enim dicimus, non feriui. uolo non |ita declinatur, ut molo; molo enim molis molit, uolo uis uult, et quae |ex eo conponuntur nolo malo, nolo non uis non uult, malo mauis |mauult. fero nullius coniugationis in secunda persona regulam |seruat, fero fers. odi noui memini in omni paene declinatione deficiunt. |alia sunt quae, cum personam primam non habeant, habent ceteras, |ut ouas ouat: ouo enim lectum non est. item furis furit, cum furio |usus ignoret. faris fatur, roras rorat, daris datur; nec roro tamen nec |dor nec for admittit auctoritas. hebet aegret, cum nec hebeo nec |aegreo sit relatum. soleo nescit futurum. uerro perfectum |negauit actiuum. genuit ex quo themate ueniat, nullus expressit, |licet Varro aliique ueterum dixerint genunt. nec mirum; nam et apud |Graecos tam praeterita inuenies tempora quam futura quae |praesentibus careant, ἤνεγκα ἔδραμον οἴσω. |sum uerbum defectiuum, quoniam |defecit coniugationibus temporibus participiis genere. coniugationis |enim nullis est; tempora aliunde accipit: quid enim erat fui ad sum |attinent? participium praesentis temporis non habet; generis itidem |0056| nullius est; gerundia et inpersonalia non habet. indicatiuo modo |temporis praesentis numeri singularis sum es est et pluraliter sumus |estis sunt. inperfecto: eram eras erat eramus eratis erant. praeterito |perfecto: fui fuisti fuit fuimus fuistis fuerunt uel fuere. |plusquamperfecto: fueram fueras fuerat fueramus fueratis fuerant. imperatiuo |modo ad secundam et tertiam persona: es sit simus este sint. |futurum: esto tu esto ille uel sit estote sint uel sunto. optatiuo modo |temporis praesentis et praeteriti inperfecti: utinam essem esses esset |essemus essetis essent. tempore praeterito perfecto et |plusquamperfecto: utinam fuissem fuisses fuisset fuissemus fuissetis fuissent. |futuro: utinam sim sis sit simus sitis sint. subiunctiuo modo tempore |praesenti: cum sim sis sit simus sitis sint. inperfecto: cum essem |esses esset essemus essetis essent. preaeterito perfecto: cum fuerim |fueris fuerit fuerimus fueritis fuerint. plusquamperfecto: cum fuissem |fuisses fuisset fuissemus fuissetis fuissent. futuro: cum fuero fueris |fuerit fuerimus fueritis fuerint. infinito modo temporis praesentis: |esse; praeterito: fuisse; futuro: futurum ire uel, ut alii, fore. |participium unum temporis futuri: futurus futura futurum. |ad similitudinem prioris et quae ex eo composita sunt |declinabuntur, ut est prosum prodes prodest prosumus prodestis prosunt. |praterito inperfecto: proderam proderas proderat proderamus |proderatis proderant. praeterito perfecto: profui profuisti profuit |profuimus profuistis profuerunt uel profuere. plusquamperfecto: |profueram profueras profuerat profueramus profueratis profuerant. |futuro: prodero proderis proderit proderimus proderitis proderint. |imperatiuo: prodes prosit prosimus prodeste prosint. futuro tempore: |prodesto tu prodesto ille uel prosit prodestote prosint uel prosunto. |optatiuo modo praesenti: utinam prodessem prodesse prodesset |prodessemus prodessetis prodessent. tempore praeterito perfecto |et plusquamperfecto: utinam profuissem profuisses profuisset |profuissemus profuissetis profuissent. futuro: utinam prosim prosis |prosit prosimus prositis prosint. subiunctiuo: cum prosim prosis |prosit prosimus prositis prosint. praeterito inperfecto: cum |0057| prodessem prodesses prodesset prodessemus prodessetis prodessent. |praeterito perfecto: cum profuerim profueris profuerit profuerimus |profueritis profuerint. praeterito plusquamperfecto: cum profuissem |profuisses profuisset profuissemus profuissetis profuissent. futuro |modo: cum profuero profueris profuerit profuerimus profueritis |profuerint. infinito modo: prodesse profuisse profuturum ire. |participium unum: profuturus profutura profuturum. sic et alia, ut |diximus, declinabuntur: adsum absum desum praesum insum obsum |et reliqua. |possum quoque uerbum et idem defectiuum simile superiori nisi |quod participio defecit non praesentis temporis sed futuri. indicatiuo |tempore praesenti: possum potes potest possumus potestis possunt. |poteram poteras poterat poteramus poteratis poterant. potui |potuisti potuit potuimus potuistis potuerunt uel potuere. potueram |potueras potuerat potueramus potueratis potuerant. potero poteris |poterit poterimus poteritis poterint. imperatiuo modo ad secundam |et tertiam personam tempore praesenti: potes possit possimus possitis |possint. futuro: potesto tu potesto ille uel possit potestote possint |uel possunto. optatiuo modo: utinam possem posses posset possemus |possetis possent. utinam potuissem potuisses potuisset potuissemus |potuissetis potuissent. utinam possim possit possit possimus possitis |possint. subiunctiuo modo: cum possim possis possit possimus |possitis possint. cum possem posses posset possemus possetis possent. |cum potuerim potueris potuerit potuerimus potueritis potuerint. |cum potuissem potuisses potuisset potuissemus potuissetis |potuissent. cum potuero potueris potuerit potuerimus potueritis |potuerint. infinito modo † numeris et personis † tempore praesenti posse, |praeteritum potuisse. futuro enim caret. participium unum ex eo |praesentis temporis: potens. |fero itidem uerbum defectiuum quod et idem defecit aeque |generibus et participiis et inpersonalibus. indicatiuo modo tempore |praesenti: fero fers fert ferimus fertis ferunt. ferebam ferebas ferebant |ferebamus ferebatis ferebant. tuli tulisti tulit tulimus tulistis |tulerunt uel tulere. tuleram tuleras tulerat tuleramus tuleratis tulerant. |0058| futuro: feram feres feret feremus feretis ferent. inperatiuo modo: |fer ferat feramus ferte ferant. ferto tu ferto ille uel ferat fertote |ferant uel ferunto. optatiuo modo: utinam ferrem ferres ferret |ferremus ferretis ferrent. utinam tulissem tulisses tulisset tulissemus |tulissetis tulissent. futuro: utinam feram feras ferat feramus feratis |ferant. subiunctiuo modo: cum feram feras ferat feramus feratis |ferant. cum ferrem ferres ferret ferremus ferretis ferrent. cum |tulerim tuleris tulerit tulerimus tuleritis tulerint. cum tulissem tulisses |tulisset tulissemus tulissetis tulissent. cum tulero tuleris tulerit |tulerimus tuleritits tulerint. infinito modo tempore praesenti: ferre; |praeterito: tulisse; futuro: latum ire. participium praesentis |temporis: ferens; futuri: laturus latura laturum. passiua declinatio uerbi |eiusdem. feror ferris uel ferre fertur ferimur ferimini feruntur. |ferebar ferebaris uel ferebare ferebatur ferabamur ferebamini |ferebantur. latus sum fui latus es fuisti latus est fuit lati sumus fuimus lati |estis fuistis lati sunt fuerunt uel fuere. latus eram fueram eras fueras |erat fuerat eramus fueramus eratis fueratis erant fuerant. ferar |fereris uel ferere feretur feremur feremini ferentur. imperatiuo modo: |ferre feratur feramur feramini ferantur. fertor tu fertor ille uel feratur |feriminor ferantur uel feruntor. optatiuo modo: utinam ferrer ferreris |uel ferrere ferretur ferremur ferremini ferrentur. utinam latus essem |fuissem esses fuisses esset fuisset essemus fuissemus essetis fuissetis |essent fuissent. utinam ferar feraris uel ferare feratur feramur |feramini ferantur. subiunctiuo modo: cum ferar feraris uel ferare feratur |feramur feramini ferantur. cum ferrer ferreris uel ferrere ferretur |ferremur ferremini ferrentur. cum latus sim fuerim sis fueris sit fuerit |simus fuerimus sitis fueritis sint fuerint. cum latus essem fuissem |esses fuisses esset fuisset lati essemus fuissemus essetis fuissetis essent |fuissent. cum latus ero fuero eris fueris erit fuerit erimus fuerimus |eritis fueritis erint fuerint. infinito modo tempore praesenti: ferri; |praeterito: latum esse; futuro: latum iri. gerundia: auferendi |auferendo auferendum ablatum ablatu. inpersonalia quoque exinde |fient ad formam in tur exeuntium: fertur ferebatur latum est uel |fuit latum erat fuerat feretur. participia: praeteriti temporis latus |lata latum, futuri ferendus ferenda ferendum. |uolo uerbum defectiuum coniugationibus generibus participiis |modis inpersonalibus. indicatiuo modo: uolo uis uult uolumus uultis |uolunt. uolebam uolebas uolebat uolebamus uolebatis uolebant. |uolui uoluisti uoluit uoluimus uoluistis uoluerunt uel uoluere. |uolueram uolueras uoluerat uolueramus uolueratis uoluerant. uolam |0059| uoles uolet uolemus uoletis uolent. imperatiuo modo per |periphrasin fiet (nam ex se non facit) hoc modo: fac uelis fac uelit faciamus |uelimus faciatis uelitis faciant uelint. facito uelis facito uel faciat |uelit facitote uelitis faciant uelint. optatiuo modo: utinam uellem |uelles uellet uellemus uelletis uellent. utinam uoluissem uoluisses |uoluisset uoluissemus uoluissetis uoluissent. utinam uelim uelis uelit |uelimus uelitis uelint. subiunctiuo modo: cum uelim uelis uelit |uelimus uelitis uelint. cum uellem uelles uellet uellemus uelletis uellent. |cum uoluerim uolueris uoluerit uoluerimus uolueritis uoluerint. cum |uoluissem uoluisses uoluisset uoluissemus uoluissetis uoluissent. cum |uoluero uolueris uoluerit uoluerimus uolueritis uoluerint. infinito modo |tempore praesenti: uelle; praeterito: uoluisse; futuro: caret. |gerundia: uolendi uolendo uolendum. participium temporis tantum |praesentis, uolens, futuri caret. simile est huic id quod ex eo componitur, |nolo. indicatiuo modo tempore praesenti: nolo noli nolit nolumus |nolitis nolunt; nolebam nolebas nolebat nolebamus nolebatis nolebant. |nolui noluisti noluit noluimus noluistis noluerunt uel noluere. |nolueram nolueras noluerat nolueramus nolueratis noluerant. nolam |noles nolet nolemus noletis nolent. inperatiuo modo tempore |praesenti: noli nolit nolimus nolite nolint. nolito tu nolito ille uel nolit. |optatiuo modo: utinam nollem nolles nollet nollemus nolletis |nollent. utinam noluissem noluisses noluisset noluissemus noluissetis |noluissent. utinam nolim nolis nolit nolimus nolitis nolint. |subiunctiuo modo: cum nolim nolis nolit nolimus nolitis nolint. cum nollem |nolles nollet nollemus nolletis nollent. cum noluerim nolueris |noluerit noluerimus nolueritis noluerint. cum noluissem noluisses |noluisset noluissemus noluissetis noluissent. cum noluero nolueris |noluerit noluerimus nolueritis noluerint. infinito modo tempore |praesenti: nolle; praeterito: noluisse; futuro caret. participium unum habet |praesentis: nolens. gerundia: nolendi nolendo nolendum. |item defectiua quae non solum his quibus superiora deficiunt, |uerum etiam insuper gerundi modo et inperfecto: odi noui memini. |indicatiuo modo tempore praeterito perfecto: odi odisti odit odimus |odistis oderunt uel odere; noui nouisti nouit nouimus nouistis |nouerunt uel nouere; memini meministi meminit meminimus meministis |0060| meminerunt uel meminere. tempore plusquamperfecto: oderam |oderas oderat oderamus oderatis oderant; noueram noueras nouerat |noueramus noueratis nouerant; memineram memineras meminerat |memineramus memineratis meminerant. imperatiuus modus fit per |periphrasim: fac oderis faciat oderit faciamus oderimus faciatis |oderitis faciant oderint; fac noueris faciat nouerit faciamus nouerimus |faciatis noueritis faciant nouerint; fac memineris faciat meminerit |faciamus meminerimus faciatis memineritis faciant meminerint. |optatiuo modo tempore praeterito perfecto et plusquamperfecto: utinam |odissem odisses odisset odissemus <odissetis odissent>; utinam |nouissem nouisses nouisset nouissemus <nouissetis nouissent>, utinam |meminissem meminisses meminisset meminissemus <meminissetis |meminissent>. subiunctiuo modo temore praeterito perfecto: oderim oderis |oderit oderimus oderitis oderint; nouerim noueris nouerit nouerimus |noueritis nouerint; meminerim memineris meminerit meminerimus |memineritis meminerint. odissem odisses odisset odissemus odissetis |odissent; nouissem nouisses nouisset nouissemus nouissetis nouissent; |meminissem meminisses meminisset meminissemus meminissetis |meminissent. eodem modo tempore futuro: odero oderis oderit oderimus |oderitis oderint; nouero noueris nouerit nouerimus noueritis nouerint; |meminero memineris meminerit meminerimus memineritis |meminerint. infinito modo praeteriti temporis: odisse nouisse meminisse. |nulla ex his participia ueniunt, quamuis lectum sit meminens, sed |apud rudem, et osus, unde perosus et exosus."
}
