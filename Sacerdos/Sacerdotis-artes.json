{
    "author": "Sacerdos",
    "title": "Sacerdotis artes",
    "edition_new": "",
    "edition_keil": "GL 6,427-546",
    "text": " |* ab hoc poeta horum poetarum his et ab his poetis, exceptis |quibusdam nominibus, quae propter generis discretionem datiuum et ablatiuum |non is finiunt, sed bus, ut ab hac dea, non his deis sed deabus, ab |hac filia, non filiis sed filiabus, ab hac mula mulabus, ab hac equa |equabus, nisi * quid * sonuerit; pronominum, ut ab illa illarum |illis, excepto uno, quod datiuo plurali et ablatiuo et is et bus facit, ut |a qua quarum quis uel quibus; participiorum, ut ab hac docta harum |doctarum his et ab his doctis; nulla ex<cipiuntur>. quae e finiuntur, ea |aut corripientur aut producentur. quae corripiuntur, ea genetiuo plurali |um accipiunt, datiuo et ablatiuo bus: nominum, ut ab hoc oratore horum |oratorum his et ab his oratoribus; prominum, ut <ab hoc et> ab hac |quale <horum et> harum qualium his et ab his qualibus; participiorum, ut ab |hoc <et ab hac> docente horum <et harum> docentum uel docentium his et |ab his docentibus. quae producuntur, ea in nominibus indifferenter |genetiuo plurali rum uel um accipiunt, datiuo et ablatiuo bus, ut ab hac |specie harum specierum uel specieum, his et ab his speciebus. |0428| pronominum uero ablatiuus singularis e producta terminatus genetiuo plurali |semper rum accipit, numquam um, datiuo et ablatiuo semper is, numquam |bus, ut a me a te, nostrum uestrum, nobis uobis. nam e producta |terminatus ablatiuus participiorum numquam reperitur. quae i finiuntur, ea |genetiuo plurali um accipiunt, datiuo et ablatiuo bus: <nominum>, ut ab |hoc et ab hac suaui horum et harum suauium his et ab his |suauibus; pronominum, <ut> ab hoc et ab hac tali horum et harum talium |his et ab his talibus; participiorum, ut ab hoc et ab hac amanti horum |et harum amantium his et ab his amantibus. quae o finiuntur, ea |genetiuo plurali rum accipiunt, datiuo et ablatiuo is: nominum, ut ab hoc |magistro horum magistrorum his et ab his magistris; pronominum, ut ab |illo illorum illis, excepto uno, ut a quo quorum quis uel quibus; |participiorum, ut ab hoc docto horum doctorum his et ab his doctis. quae u |finiuntur, ea genetiuo plurali um accipiunt, datiuo et ablatiuo bus, ut ab |hoc uersu horum uersuum his et ab his uersibus. nam u littera |terminatus ablatiuus singularis neque pronominum neque participiorum |inuenitur. quae m uel s finiuntur, ea in omnibus casibus sic finientur in utroque |numero, ut nequam nugas: nam monoptota sunt. pronomina uero, |quacumque littera ablatiuus singularis terminetur, genetiuo plurali semper |rum accipiunt, datiuo et ablatiuo is, ut ab illa illarum illis, excepto uno, |ut a qua [uel a quo] quis uel a quibus [et monoptotis, quae similiter per |omnes casus declinantur]; a me a te, nostrum uestrum, nobis uobis; ab |illo illorum illis, ab eodem eorundem isdem, ab hoc horum his; excepto |ablatiuo e correpta et i <terminato>, qui genetiuum pluralem um facit, |datiuum et ablatiuum bus, ut a tale uel tali talium talibus. genetiuus |quoque pluralis nominum, si ante um habuerit i, faciet accusatiuum is, ut |suauium hos et has suauis. participiorum uero ablatiuus singularis fit |modis quattuor a, e correpta, i, o.\\npraepositio est pars orationis, quae praeposita casui quem regit uim |suam tenet, postposita interdum perdit, ut «saeua sedens super arma», |id est supra arma, et postposita uim suam tenuit: «gemina super |arbore sidunt», id est supra geminam arborem; postposita modo |praepositio uim suam perdidit. praepositiones aut accusatiuum tantum modo |casum regunt et singularem et pluralem aut utrumque, id est accusatiuum |et ablatiuum tam in numero singulari quam in plurali. siqua de |0429| praepositionibus alterum casum rexerit quam accusatiuum et ablatiuum, |aduerbium erit, non praepositio, ut «cum Iuno aeternum seruans sub |pectore» et «cum Iuppiter aethere summo / despiciens m(are)» et |«crurum tenus»; uel quamuis alteram partem orationis, quae casibus |non declinatur, ut «cum dabit amplexus» et «hac tenus aruorum |cultus». praepositiones accusatiui casus et singularis et pluralis sunt |numero XXVIII [quas supra], ad apud ante aduersum cis citra circum |circa contra erga extra intra inter infra iuxta ob penes per prope propter |praeter post pone secundum supra trans ultra usque. praepositiones |ablatiui casus et singularis et pluralis sunt numero XIII, a ab abs cum |coram de e ex pro prae palam sine tenus. praepositiones utriusque casus |et accusatiui et ablatiui et singularis et pluralis sunt numero V, in sub |subter super clam.\\n |uerbum est pars orationis cum tempore et persona sine casu, qua |quid agatur uel actum agendumue sit indicatur. uerbo accidunt VIIII, forma, |qualitas, genus, quod dicitur adfectus uel species uel significatio, figura |numerus, modus, tempus, persona, coniugatio. uerbum autem dicitur, |quod uerberato aëre fiat, ideoque et uox aër ictus. |formae uerborum sunt duae, personalis et inpersonalis. formae |uerborum personas recipientium sunt quattuor: prima profertur o littera, |ut amo, secunda or, ut amor, tertia m, ut sum, quarta i, ut odi noui. |illorum uerborum quae personas non recipiunt formae sunt duae: prima |est quae profertur syllaba tur, ut itur sedetur ambulatur, altera et, ut |taedet pudet paenitet piget. qualitas in uerbis aut finita est, ut amo, aut |infinita, ut amare. |genus in uerbis, id est species uel adfectus uel significatio, diuiditur |in nouem, actiuum passiuum deponens neutrum commune inchoatiuum |defectiuum frequentatiuum inpersonale. actiuum o littera terminatur et r |accepta facit passiuum, ut amo amor. passiuum r littera terminatur et ea |amissa redit in actiuum, ut scribor scribo. deponens r littera terminatur |et eam amittere non potest; si autem amiserit, Latinum non est, ut luctor |loquor. nam quod Terentius in hecyra posuit, «eique anulum, dum |luctat, detraxisse», pro luctatur, non sic posuit, ut sit luctat actiuum |faciens ex se passiuum luctatur, sed ut sit lucto <luctas luctat> neutrum, |0430| <luctor luctaris> luctatur deponens, ut obsono et obsonor. utrumque enim |in unum intellectum actiuitatis cadit. deponens dictum est tribus causis, |uel quod actiuitatem in intellectu teneat et passiuitatem deponat, uel quod |passiuitatem in declinatione teneat et actiuitatem deponat, uel e contrario, |quod r litteram deponere non potest. quidam putant ideo dici deponens, |quod de quattuor participiis unum deponat. sed errant: nam quattuor |habet, luctans luctaturus luctatus luctandus. neutrum o littera |terminatur et r accipere non potest: nam Latina non sunt, ut ambulo sedeo |pendeo uapulo; ambulor sedeor pendeor <uapulor> nemo dicit. commune r |littera terminatur et eam amittere non potest; quam si amiserit, Latinum |non erit, ut criminor te et criminor a te. inter communem ergo |speciem et deponentem et passiuam hoc est, quod communis habet |imaginem facientis et patientis, nec tamen subest persona quae faciat uel |patiatur; deponens aut agentis tantum modo continet intellectum, ut luctor, |aut patientis, ut labor; passiua uero r amittit, ut faciat ex se actiuum. |inter neutram speciem et actiuam hoc est, quod neutra interdum agentis |habet intellectum, ut ambulo sedeo, interdum patientis, ut pendeo uapulo; |actiua uero semper agentis continet sensum, patientis numquam; et quod |neutrum non accipit r, actiuum accipit, ut faciat ex se passiuum. |inchoatiua species sco terminatur, ut calesco feruesco, incipio calere |feruere. haec non habet tempus praeteritum perfectum rationabiliter: nam |res quae modo incipit perfecta esse non potest. senesco autem et cresco |inchoatiuae speciei non sunt, sed neutrae, ideoque faciunt tempore |praeterito perfecto senui creui: non enim ueniunt ab aliis, sicut calesco a caleo |et feruesco a ferueo. figurantur autem inchoatiua uerba aut ab his quae |o littera terminantur, ut horreo horresco, uel ex his quae or |terminantur, ut misereor miseresco. haec species participium temporis praesentis |tantum modo recipit, calescens feruescens miserescens. |defectiua species tribus modis fit: elocutione, quam quidam figuram |uocant, ut fero tuli, feror latus sum, <sum> fui; specie, quam quidam |genus uel adfectum uel significationem dicunt, ut soleo solitus sum, fio |factus sum, audeo ausus sum, gaudeo gauisus sum. hoc uerbum |participium temporis futuri dus syllaba terminatum non habet, sed solens |soliturus solitus, gaudens gauisus gauisurus. fio factus sum: nam fui ab |eo trahitur quod est sum, elocutione defectiuum. fio uerbum duo recipit |participia, hic et haec et hoc fiens et fiendus. nam a uerbo sum unum |uenit participium, hic futurus. nam factus et faciendus participia sunt |sine uerbi substantia: nam facior non est dicendum. fit defectiua species |0431| et tempore, ut odi noui memini pepigi. haec uerba nullam habent |declinationem praeter has, odi noui memini pepigi, oderam noueram memineram |pepigeram, odisse nouisse meminisse pepigisse, et participia haec duo |futuri temporis, hic osurus hic odendus, et praeteriti hic osus: nam noui |et memini nullum habent participium. quidam putant esse defectiuam |speciem et persona, ut in modo imperatiuo prima persona deficit temporis |praesentis uel futuri numeri singularis. sed errant: aliud est enim |species, aliud modus. nam defectio personae primae modi imperatiui in |omnibus generibus uerborum inuenitur, defectiua uero species tempore |elocutione genere propria tantum modo continet uerba. |frequentatiua species est quae non semel sed aliquotiens quid agi |declarat, quae to uel so syllaba terminatur, ut aucto curso. haec duo |gradus recipit, ut aucto et auctito, curso et cursito. hoc tamen scire |debemus, quoniam uerba frequentatiua a cuiuscumque coniugationis uerbo |uenientia primae sunt coniugationis, ut de prima coniugatione canto |cantas cantito cantitas, de secunda augeo auges aucto auctas, de tertia |correpta scribo scribis scribto scribtas, de tertia producta, quam quidam |quartam dicunt, munio munis munito munitas. quaedam tamen unum in |frequentatiuis gradum accipiunt, ut uolo uolito, rogo rogito, uiuo uictito: |in his enim prior gradus non inuenitur. quaedam tantum priorem habent, |ut inicio iniecto, inlicio inlecto, defendo defenso, tueor tutor. sunt uerba |quae nullum gradum frequentatiuum recipiunt, ut amo studeo; sunt e |contrario frequentatiua tantum sine uerbi substantia, ut graecisso patrisso. quaedam |utrumque gradum frequentatiuum habent sine uerbi substantia, ut potisso poto. |inpersonalis species est, quam supra diximus, ut itur sedetur |ambulatur statur, taedet pudet paenitet. haec species uerborum duo recipit |participia, praesentis temporis, taedens pudens paenitens, et futuri dus |syllaba terminatum, taedendus pudendus paenitendus. hoc tamen scire |debemus, quod inpersonalis species tur quidem terminata sic figuratur, |quasi a tertia persona numeri singularis uerbi passiui additis personis |omnibus utriusque numeri ueniat, ut itur a me a te ab illo a nobis a uobis |ab illis, quamuis non dicatur eor iris: etiam uerborum omnium r littera |finitorum, ut amatur a me, id est amo, docetur a me, id est doceo, |criminatur a me, id est criminor, luctatur a me, id est luctor, sedetur a me, |id est sedeo. et uero syllaba finita quasi <a> tertia persona <numeri |singularis coniugationis secundae> declinantur personis additis omnibus |utriusque numeri de uerbo o littera finito, ut taedet me te illum nos uos illos, |0432| quasi dicatur taedeo taedes taedet. sed illa species tur ablatiuo regitur |casu, haec uero et accusatiuo. |figura in uerbis aut simplex est, ut dico, aut composita, ut indico. |componuntur autem uerba, sicut nomina, modis quattuor: aut ex duobus |corruptis, ut officio, aut ex duobus integris, ut inuoco, aut ex corrupto et |integro, ut accedo, aut ex integro et corrupto, ut defendo. |numeri in uerbis tot sunt quot et in nominibus, singularis, ut amo, |pluralis, ut amamus. numerum uero dualem etiam quidam putant esse, cum |dicimus dixere scribsere, quod est pro scribserunt dixerunt. |tempora sunt tria, praesens, praeteritum, quod in tria diuiditur, in |inperfectum perfectum plusquamperfectum, et futurum. quidam tempus |praesens esse negant, dicentes res aut factas esse aut habere fieri, fluminis |meatui comparantes. |personae in uerbis, sicut in pronominibus, tres sunt, prima, quae de |se loquitur, ut amo, secunda, ad quam loquimur, ut amas, tertia. de qua |loquimur, ut amat. personae quoque in uerbis deficiunt, ut in modo |imperatiuo numeri singularis persona prima deficit, sicut antea monstraui. |modi uerborum sunt quinque, pronuntiatiuus, quem quidam |indicatiuum uel finitiuum dicunt, qui habet tempora tria, instans, id est |praesens, praeteritum et futurum. quod tempus, futurum scilicet modi |pronuntiatiui, <quidam> modum dicunt promissiuum. sed errant: nam tempus |est futurum specie promissiua, sicut tempus praeteritum imperfectum |specie inchoatiua et tempus praeteritum plusquamperfectum specie |recordatiua. secundus modus est imperatiuus, qui duo tempora habet, |praesens et futurum: nam de praeterito nemo imperat. tertius modus est |optatiuus, qui habet tempora tria. quidam negant debere adiungi modo |optatiuo tempus praeteritum, hac ratione quia nemo optat de praeterito. |sed errant: nam Vergilius posuit «fecissentque utinam». quartus |modus est subiunctiuus, quem quidam adiunctiuum uel coniunctiuum uocant, |qui modus tempora tria recipit. quintus modus est infinitus, quem |<quidam> perpetuum dicunt. et hic similiter tria tempora habet, quamuis in |praesenti omnia complectatur, ut est amare modo, amare antea, amare postea. |sunt uerba quae in praesentis temporis tertia persona et praeteriti |perfecti communem habent declinationem, ut succendo succendis |succendit et succendi succendisti succendit. sunt uerba quae <a> diuersis |0433| praesentibus temporibus uenientia in praeterito perfecto similia sunt, ut cerno |cresco creui. sunt e contrario quae simili tempore praesenti orta in |tempore perfecto separantur, ut parco ignosco et seruo: ignosco facit |peperci, ut «nec uoci iraeque pepercit»; parco uero seruo facit parsi, |ut Terentius in hecyra «hancine ego uitam parsi perdere». sunt |uerba quae et modis et omnibus temporibus et personis deficiant et haec |tantum modo habeant, salue saluete saluere; quamuis Plautus in | truculento posuerit «non salueo», sed inridenter: nam de persona rustici dixit. | |coniugationes uerborum sunt tres. prima est quae uerbo actiuo modo |pronuntiatiuo, quem quidam indicatiuum uel finitiuum uocant, temporis |praesentis numeri singularis secunda persona as syllaba terminatur, ut |amo amas; cuius s littera detracta et bo adiecta fit futurum tempus |eiusdem modi, quod quidam modum promissiuum putant, ut amabo. |detracta syllaba bo fit modi imperatiui temporis praesentis numeri singularis |secunda persona, ut ama. huic personae re syllaba adiecta facit modi |infiniti temporis praesentis uel omnis declinationem, ut amare. secundae |coniugationis modi indicatiui temporis praesentis secunda persona es |producta syllaba terminatur, ut doceo doces; et s littera in bo syllabam |mutata fit eiusdem modi tempus futurum, quod, sicuti docui, quidam |promissiuum putant, ut docebo. qua syllaba bo detracta fit modi imperatiui |temporis praesentis secunda persona e producta, ut doce. huic personae |to syllaba adiecta fit eiusdem modi temporis futuri secunda et tertia |persona, ut doceto; qua syllaba to in re correptam mutata fit modus |infinitus, ut docere. tertia coniugatio correpta secundam personam modi |indicatiui temporis praesentis numeri singularis is syllaba terminatam habet, |ut scribo scribis. qua syllaba is in am mutata erit eiusdem modi |tempus futurum, ut scribam, uel s tantum modo in am mutata, ut sapio |sapis sapiam. imperatiui quoque modi temporis praesentis secunda persona |fit s detracta de secunda persona numeri singularis modi indicatiui |temporis praesentis et i in e correptam mutata, ut scribo scribis scribe. sic |omnia exceptis uerbis tribus, dic duc fac, non dice, non duce, non face; |quod si inuenerimus, comice dictum intellegendum est. modi ergo |imperatiui temporis praesentis secundae personae re syllaba adiecta fit modus |infinitus etiam eorum uerborum, quae modo imperatiuo c, non e correpta, |0434| terminantur, ut scribere dicere facere ducere, excepto uno uerbo generis |neutri, quod modo infinito sine re syllaba terminatur, ut uolo uelle, et |uno defectiuo, sum esse. nam odi noui memini modo tantum modo |indicatiuo declinantur sine tempore futuro: nam praesens praeterito perfecto |simile est et praeteritum imperfectum praeterito plusquamperfecto. |inueniemus eorum uerborum tempus plusquamperfectum modi infiniti, ut est |odisse, nouisse uel nosse, meminisse. quamuis haec omnia sine coniugatione sint. |tertia coniugatio producta, quam quidam quartam dicunt, modi indicatiui |temporis praesentis numeri singularis secunda persona is syllaba |terminatur, ut munio munis. sed s littera in am mutata fit futuri temporis |eiusdem modi prima persona, ut muniam, excepto ibo, et siquid inde |nascitur, quamuis Terentius «non eam ne nunc quidem» et «redeam». |sed am syllaba detracta et i littera integra remanente fit modi imperatiui |secunda persona numeri singularis, ut muni. huic to adiecta fit secunda |et tertia persona numeri singularis eiusdem modi temporis futuri, ut munito. |qua in re mutata fit infinitiui modi tempus omne et omnis persona, ut munire. |sic omnes uerborum species declinabuntur exceptis inpersonalibus, in |quibus personae adiectae ubique faciunt declinationem, et exceptis defectiuis. |quidam putant de secunda persona modi indicatiui temporis |praesentis omne uerbum cuius sit coniugationis posse cognosci. sed errant. |nam poterit haec eorum ratio in prima et secunda coniugatione constare: |nam prima as, ut amas, secunda es producta syllaba terminatur, ut doces. |tertia uero correpta et tertia producta, quam quidam quartam dicunt, non |poterunt separatae firmari: nam utraque is syllaba terminatur, ut scribis |munis. ergo ut in omni coniugatione firmissima ratio tradutur, |consideranda est modi imperatiui numeri singularis secunda persona. nam primae |coniugationis modi imperatiui temporis praesentis numeri singularis |secunda persona a terminatur, ut ama, secundae e producta, ut doce, |tertiae uero correptae e correpta, ut scribe, tertiae productae i, ut muni. |species passiua, quae uenit de actiua, primae personae modi |indicatiui temporis praesentis r adiecta fit, ut amor tueor scribor munior. sic |in tempore futuro eiusdem modi, quod quidam modum promissiuum |dicunt, in uerbis quidem primae et secundae coniugationis r littera adiecta |fit, ut amabor docebor; in tertiae uero correptae m in r mutatur, ut |scribar moriar. omnis coniugationis uerborum passiuorum modus |imperatiuus similis est infinito actiuorum, ut amare docere scribere munire. nam |eiusdem modi tempus futurum r adiecta tempori futuro modi imperatiui |0435| actiuitatis fiet, ut amator docetor scribitor munitor. nam modus infinitus |passiuorum omnium coniugationum ex modo infinito actiuorum fiet e in i |mutata, excepta tertia correpta, quae de secunda persona actiuitatis modi |indicatiui temporis praesentis numeri singularis fit s littera sublata, primae |coniugationis amari, secundae doceri, <tertiae productae muniri>, tertiae uero |correptae scribi dici duci legi. |hoc scire debemus, quod futurum tempus modi optatiui primae |coniugationis <de> modi indicatiui prima persona o littera in em syllabam |mutata fiet, utinam amem, secunda uero in am, utinam doceam, tertia |utraque sic, utinam scribam, utinam muniam. sed in tertia utraque prima |persona modi optatiui temporis futuri similis orta primae personae modi |indicatiui temporis futuri in secunda persona separatur. nam optatiui modi |temporis futuri secunda persona as syllaba terminatur, utinam scribam |scribas, utinam muniam munias; illa autem es, scribam scribes, muniam |munies. simile est tempus praesens modi coniunctiui futuro modi optatiui |in omni coniugatione, cum amem cum doceam cum scribam cum muniam. |istis omnibus m in r mutata passiuitas fiet, utinam amer cum amer, |utinam docear cum docear, utinam scribar cum scribar, utinam muniar cum |muniar. |quidam modi indicatiui tempus futurum modum promissiuum dicunt. |sed errant. nam nec modus indicatiuus potest esse sine futuro tempore, |nec modus aliquis sine tempore praesenti et praeterito poterit reperiri. |praeterea species debet dici promissiua; sicut species inchoatiua |scribebam et species recordatiua amaueram scripseram, sic species promissiua |amabo. | |amo uerbum formae primae personam recipientis o littera terminatae, |qualitatis finitae, generis, id est significationis <uel> speciei uel adfectus, |actiui, figurae simplicis, modi indicatiui, id est pronuntiatiui uel finitiui, |temporis praesentis uel instantis, numeri singularis, personae primae, quod |declinabitur sic. amo amas amat et pluraliter amamus amatis amant, |eodem modo tempore praeterito inperfecto specie inchoatiua amabam |amabas amabat et pluraliter amabamus amabatis amabant, eodem modo |tempore praeterito perfecto amaui amauisti amauit et pluraliter amauimus |amauistis amauerunt, eodem modo tempore praeterito plusquamperfecto specie |recordatiua numero singulari amaueram amaueras amauerat et pluraliter |0436| amaueramus amaueratis amauerant, eodem modo tempore futuro specie |promissiua amabo amabis amabit et pluraliter amabimus amabitis amabunt: |modo imperatiuo tempore praesenti numero singulari ad secundam et |tertiam personam ama amet et pluraliter amemus amate ament; eodem modo |tempore futuro numeri singularis ad secundam et tertiam personam amato |tu, amato uel amet ille, et pluraliter amemus, amatote, ament uel amento |uel amamino: modo optatiuo tempore praesenti et praeterito inperfecto |utinam amarem amares amaret et pluraliter utinam amaremus amaretis |amarent, eodem modo tempore praeterito perfecto utinam amauerim |amaueris amauerit et pluraliter utinam amauerimus amaueritis amauerint, eodem |modo tempore praeterito plusquamperfecto utinam amauissem amauisses |amauisset et pluraliter utinam amauissemus amauissetis amauissent, eodem |modo tempore futuro utinam amem ames amet et pluraliter utinam |amemus ametis ament: modo subiunctiuo, qui et coniunctiuus uocatur, tempore |praesenti cum amem ames amet et pluraliter cum amemus ametis ament, |eodem modo tempore praeterito inperfecto cum amarem amares amaret et |pluraliter cum amaremus amaretis amarent, eodem modo tempore praeterito |perfecto cum amauerim amaueris amauerit et pluraliter cum amauerimus |amaueritis amauerint, eodem modo tempore praeterito plusquamperfecto |cum amauissem amauisses amauisset et pluraliter cum amauissemus |amauissetis amauissent, eodem modo tempore futuro specie ulteriori cum |amauero amaueris amauerit et pluraliter cum amauerimus amaueritis amauerint: |modo infinito numeris personis incertis tempore praesenti et praeterito |inperfecto amare, praeterito <perfecto et> plusquamperfecto amauisse uel amasse, |futuro amatum ire uel amaturum esse. participia trahuntur a uerbo actiuo |praesentis temporis et futuri: nam de praeterito tempore locutio fit, ut hic |qui amauit. praesentis temporis participia numero singulari communia |sunt generis omnis, ut hic et haec et hoc amans, hi et hae amantes et |haec amantia: futuri numeri singularis hic amaturus haec amatura hoc |amaturum et pluraliter hi amaturi hae amaturae haec amatura. |inpersonalia siue supina amandi amando amandum: haec a quibusdam gerundia |appellantur. hoc modo declinabuntur omnia uerba o littera terminata |exceptis defectiui generis, ut fio factus sum. |amor uerbum passiuum. indicatiuo modo uel finitiuo tempore |praesenti numeri singularis amor amaris amatur et pluraliter amamur amamini |amantur, eodem modo tempore praeterito inperfecto amabar amabaris |amabatur et pluraliter amabamur amabamini amabantur; eodem modo |0437| praeterito perfecto amatus sum uel fui, amatus es uel fuisti, amatus est uel |fuit, et pluraliter amati sumus uel fuimus, amati estis fuistis, amati sunt |fuerunt; eodem modo tempore praeterito plusquamperfecto amatus eram |fueram [amati estis fuistis, amati sunt fuerunt]; eodem modo tempore |futuro specie promissiua amabor amaberis amabitur et pluraliter amabimur |amabimini amabuntur: modo imperatiuo tempore praesenti ad secundam |et tertiam personam amare ametur, et pluraliter <ad> omnes amemur |amemini amentur; eodem modo tempore futuro ad secundam et tertiam |<personam> amator tu ametur ille, et pluraliter ad omnes amemur ameminor |amentur: modo optatiuo tempore praesenti et praeterito inperfecto utinam |amarer amareris amaretur et pluraliter utinam amaremur amaremini |amarentur; eodem modo tempore praeterito perfecto utinam amatus sim sis |sit, fuerim fueris fuerit, et pluraliter amati simus fuerimus, amati sitis |fueritis, amati sint fuerint; eodem modo tempore praeterito |plusquamperfecto utinam amatus essem esses esset, fuissem fuisses fuisset, amati |essemus essetis essent, fuissemus fuissetis fuissent; eodem modo tempore |futuro utinam amer ameris ametur utinam amemur amemini amentur: modo |subiunctiuo uel coniunctiuo tempore praesenti cum amer ameris ametur |et pluraliter cum amemur amemini amentur; eodem modo tempore |praeterito inperfecto cum amarer amareris amaretur et pluraliter cum |amaremur amaremini amarentur; eodem modo tempore praeterito perfecto cum |amatus sim sis sit cum amati simus sitis sint, fuerim fueris fuerit |fuerimus fueritis fuerint; eodem modo tempore praeterito plusquamperfecto |cum amatus essem esses esset cum amati essemus essetis essent, fuissem |fuisses fuisset fuissemus fuissetis fuissent; eodem modo tempore futuro |specie ulteriori cum amatus ero eris erit cum amati erimus eritis erunt, |fuero fueris fuerit fuerimus fueritis fuerint: modo infinito numeris |personis incertis tempore praesenti et praeterito inperfecto <amari, praeterito |perfecto et plusquamperfecto> amatum esse fuisse, futuro amatum iri |amandum esse. participia trahuntur a uerbo passiuo temporis praeteriti et |futuri: nam de praesenti tempore locutio fit, ut hic qui amatur. |participia temporis praeteriti hic amatus haec amata hoc amatum et pluraliter |hi amati hae amatae haec amata, temporis futuri hic amandus haec |amanda hoc amandum hi amandi hae amandae haec amanda. inpersonalia |siue supina amatu amatum. |doceo uerbum coniugationis secundae. doceo doces docet docemus |docetis docent, tempore praeterito inperfecto specie inchoatiua docebam |docebas docebat docebamus docebatis docebant, tempore praeterito |0438| perfecto docui docuisti docuit docuimus docuistis docuere docuerunt, praeterito |plusquamperfecto specie recordatiua docueram docueras docuerat docueramus |docueratis docuerant, tempore futuro specie promissiua docebo docebis docebit |docebimus docebitis docebunt: modo imperatiuo tempore praesenti doce doceat |doceamus docete doceant; tempore futuro doceto tu, doceto ille uel |doceat, doceamus, docetote, doceant uel docento uel docemino: optatiuo modo |tempore praesenti et praeterito inperfecto utinam docerem doceres doceret |utinam doceremus doceretis docerent, tempore praeterito perfecto utinam |docuerim docueris docuerit utinam docuerimus docueritis docuerint, |tempore praeterito plusquamperfecto utinam docuissem docuisses docuisset |utinam docuissemus docuissetis docuissent, tempore futuro utinam doceam |doceas doceat utinam doceamus doceatis doceant: subiunctiuo modo, qui |et coniunctiuus uocatur, praesenti tempore cum doceam doceas doceat cum |doceamus doceatis doceant, tempore praeterito inperfecto cum docerem |doceres doceret cum doceremus doceretis docerent, tempore praeterito |perfecto cum docuerim docueris docuerit cum docuerimus docueritis docuerint, |tempore plusquamperfecto cum docuissem docuisses docuisset cum |docuissemus docuissetis docuissent, tempore futuro specie ulteriori cum |docuero docueris docuerit cum docuerimus docueritis docuerint: modo |infinito numeris personis incertis tempore praesenti et praeterito inperfecto |docere, praeterito perfecto et plusquamperfecto docuisse, futuro doctum ire |uel docturum esse. participia tempore praesenti hic et haec et hoc |docens hi et hae docentes et haec docentia, futuri hic docturus haec doctura |hoc docturum hi docturi hae docturae haec doctura. inpersonalia siue |supina docendi docendo docendum. |eiusdem passiuum. doceor doceris docetur docemur docemini docentur, |praeterito inperfecto docebar docebaris docebatur docebamur docebamini |docebantur; praeterito perfecto doctus sum es est docti sumus estis sunt, |fui fuisti fuit fuimus fuistis fuerunt; praeterito plusquamperfecto doctus eram |eras erat docti eramus eratis erant, doctus fueram fueras fuerat docti |fueramus fueratis fuerant; tempore futuro specie promissiua docebor doceberis |docebitur docebimur docebimini docebuntur: modo imperatiuo docere |doceatur doceamur doceamini doceantur * modo optatiuo praesenti et praeterito |inperfecto utinam docerer docereris doceretur utinam doceremur |doceremini docerentur; praeterito perfecto utinam doctus sim sis sit docti simus |sitis sint, fuerim fueris fuerit fuerimus fueritis fuerint; praeterito |plusquamperfecto utinam doctus essem esses esset docti essemus essetis essent, |fuissem fuisses fuisset fuissemus fuissetis fuissent; tempore futuro utinam |docear docearis doceatur utinam doceamur doceamini doceantur: modo |0439| subiunctiuo tempore praesenti cum docear docearis doceatur cum doceamur |doceamini doceantur; praeterito inperfecto cum docerer docereris |doceretur doceremur doceremini docerentur; praeterito perfecto cum doctus sim |sis sit cum docti simus sitis sint, fuerim fueris fuerit fuerimus fueritis |fuerint; praeterito plusquamperfecto cum doctus essem esses esset cum docti |essemus essetis essent, fuissem fuisses fuisset fuissemus fuissetis fuissent; |futuro specie ulteriori cum doctus ero eris erit erimus eritis erint, fuero fueris |fuerit fuerimus fueritis fuerint: modo infinito numeris personis incertis |praesenti et praeterito inperfecto doceri, praeterito perfecto et |plusquamperfecto doctum esse fuisse, futuro doctum iri docendum esse. |participia temporis praeteriti hic doctus haec docta hoc doctum hi docti |doctae docta, futuri docendus docenda docendum docendi docendae docenda. |inpersonalia siue supina doctu doctum. |scribo coniugationis tertiae correptae. scribo scribis scribit |scribimus scribitis scribunt, praeterito inperfecto scribebam scribebas scribebat |scribebamus scribebatis scribebant, praeterito perfecto scribsi scribsisti |scribsit scribsimus scribsistis scribserunt uel scribsere, praeterito |plusquamperfecto scripseram scribseras scripserat scripseramus scripseratis |scripserant, futuro scribam scribes scribet scribemus scribetis scribent: |imperatiuo praesentis scribe scribat scribamus scribite scribant; futuro scribito |tu, scribito ille uel scribat, scribamus, scribitote <uel> scribimino, scribant |uel scribento: optatiuo praesenti et praeterito inperfecto utinam scriberem |scriberes scriberet utinam scriberemus scriberetis scriberent; praeterito |perfecto utinam scribserim scribseris scribserit scribserimus scribseritis |scribserint, praeterito plusquamperfecto utinam scripsissem scripsisses |scripsisset scripsissemus scripsissetis scripsissent, futuro utinam scribam |scribas scribat scribamus scribatis scribant: modo subiunctiuo praesenti cum |scribam scribas scribat cum scribamus scribatis scribant, praeterito inperfecto |cum scriberem scriberes scriberet cum scriberemus scriberetis scriberent, |praeterito perfecto cum scribserim scribseris scribserit cum scripserimus |scribseritis scripserint, praeterito plusquamperfecto cum scripsissem scripsisses |scripsisset cum scripsissemus scripsissetis scripsissent, futuro specie ulteriori |cum scribsero scribseris scribserit scribserimus scribseritis scribserint: |infinito modo numeris personis incertis tempore praesenti et praeterito |inperfecto scribere, praeterito perfecto et plusquamperfecto scribsisse, |futuro scribtum ire scribturum esse. participia praesentis hic et haec et |hoc scribens hi et hae scribentes et haec scribentia, futuri scripturus |scriptura scripturum scripturi scripturae scriptura. inpersonalia siue |supina scribendi scribendo scribendum. |0440| eiusdem passiuum. scribor scriberis scribitur scribimur scribimini |scribuntur, praeterito inperfecto scribebar scribebaris scribebatur |scribebamur scribebamini scribebantur; praeterito perfecto scriptus sum es est |scribti sumus estis sunt, fui fuisti fuit fuimus fuistis fuere fuerunt; praeterito |plusquamperfecto scribtus eram eras erat scribti eramus eratis erant, |fueram fueras fuerat fueramus fueratis fuerant; futuro scribar scriberis |scribetur scribemur scribemini scribentur: imperatiuo scribere scribatur |scribamur scribamini scribantur; futuro scribitor tu, <scribitor> uel scribatur ille, |scribamur, scribaminor, scribantur: optatiuo praesenti <et> praeterito inperfecto |utinam scriberer scribereris scriberetur utinam scriberemur scriberemini |scriberentur; praeterito perfecto utinam scriptus sim sis sit scribti |simus sitis sint, fuerim fueris fuerit fuerimus fueritis fuerint; praeterito |plusquamperfecto utinam scriptus essem esses esset scribti essemus essetis |essent, fuissem fuisses fuisset fuissemus fuissetis fuissent; futuro utinam |scribar scribaris scribatur scribamur scribamini scribantur: modo |subiunctiuo praesenti cum scribar scribaris scribatur cum scribamur scribamini |scribantur, praeterito inperfecto cum scriberer scribereris scriberetur |scriberemur scriberemini scriberentur; praeterito perfecto cum scriptus sim sis |sit scribti simus sitis sint, fuerim fueris fuerit fuerimus fueritis fuerint; |praeterito plusquamperfecto cum scriptus essem esses esset scribti essemus |essetis essent, fuissem fuisses fuisset fuissemus fuissetis fuissent; futuro |ulteriori cum scriptus ero eris erit scripti erimus eritis erint, fuero |fueris fuerit fuerimus fueritis fuerint: infinito numeris personis incertis |praesenti <et> praeterito inperfecto scribi, praeterito perfecto et |plusquamperfecto scriptum esse fuisse, futuro scriptum iri uel scribendum esse. |participia praeteriti scriptus scripta scriptum, futuri scribendus scribenda |scribendum. inpersonalia siue supina scribtu scribtum. |munio uerbum tertiae coniugationis productae. munio munis munit |munimus munitis muniunt, praeterito inperfecto inchoatiua specie |muniebam muniebas muniebat muniebamus muniebatis muniebant; praeterito |perfecto munii uel muniui, munisti muniuisti, muniit uel muniuit, |muniimus muniuimus, munistis muniuistis, muniere muniuere munierunt |muniuerunt; praeterito plusquamperfecto specie recordatiua munieram |muniueram, munieras muniueras, munierat muniuerat, munieramus, munieratis, |munierant; futuro specie promissiua muniam munies muniet muniemus |munietis munient; imperatiuo praesenti muni muniat muniamus munite |muniant; futuro munito tu, munito ille muniat, muniamus, munitote |munimino, muniant uel muniento: optatiuo praesenti <et> praeterito inperfecto |0441| utinam munirem munires muniret utinam muniremus muniretis munirent, |praeterito perfecto utinam munierim munieris munierit munierimus |munieritis munierint, praeterito plusquamperfecto utinam munissem uel |muniuissem munisses munisset munissemus munissetis munissent, futuro utinam |muniam munias muniat muniamus muniatis muniant: subiunctiuo praesenti |cum muniam munias muniat muniamus muniatis muniant, praeterito |inperfecto cum munirem munires muniret cum muniremus muniretis munirent, |praeterito perfecto cum munierim munieris munierit munierimus munieritis |munierint, praeterito plusquamperfecto cum munissem munisses munisset |munissemus munissetis munissent, futuro ulteriori cum muniero munieris |munierit munierimus munieritis munierint: infinito numeris personis |incertis praesenti <et> praeterito inperfecto munire, praeterito perfecto <et> |plusquamperfecto munisse uel muniuisse, futuro munitum ire uel muniturum esse. |participia praesentis hic et haec et hoc muniens hi et hae munientes et haec |munientia, futuri muniturus munitura muniturum. inpersonalia siue supina |muniendi muniendo muniendum. |eiusdem passiuum. munior muniris munitur munimur munimini |muniuntur, praeterito inperfecto muniebar muniebaris muniebatur |muniebamur muniebamini muniebantur; praeterito perfecto munitus sum es est |muniti sumus estis sunt, fui fuisti fuit fuimus fuistis fuerunt; praeterito |plusquamperfecto munitus eram eras erat muniti eramus eratis erant, |fueram fueras fuerat fueramus fueratis fuerant; tempore futuro muniar |munieris munietur muniemur muniemini munientur: imperatiuo praesenti |munire muniatur muniamur muniamini muniantur * optatiuo praesenti et |praeterito inperfecto utinam munirer munireris muniretur utinam muniremur |muniremini munirentur; praeterito perfecto utinam munitus sim sis sit muniti |simus sitis sint, fuerim fueris fuerit fuerimus fueritis fuerint; praeterito |plusquamperfecto utinam munitus essem esses esset essemus essetis essent, |fuissem fuisses fuisset fuissemus fuissetis fuissent; futuro utinam muniar |muniaris muniatur muniamur muniamini muniantur: subiunctiuo praesenti |cum muniar muniaris muniatur cum muniamur muniamini muniantur, |praeterito inperfecto cum munirer munireris muniretur cum muniremur |muniremini munirentur; praeterito perfecto cum munitus sim sis sit cum |muniti simus sitis sint, fuerim fueris fuerit fuerimus fueritis fuerint; |praeterito plusquamperfecto cum munitus essem esses esset cum muniti |essemus essetis essent, fuissem fuisses fuisset fuissemus fuissetis fuissent; futuro |ulteriori munitus ero eris erit erimus eritis erint, fuero fueris fuerit |fuerimus fueritis fuerint: infinito numeris personis incertis praesenti et |praeterito inperfecto muniri, praeterito perfecto et plusquamperfecto munitum |0442| esse fuisse, futuro munitum iri uel muniendum esse. participia praeteriti |munitus munita munitum, futuri muniendus munienda muniendum. |inpersonalia siue supina munitu munitum. |ergo species uerborum o littera terminatorum sunt hae, actiua, ut amo, |neutra, ut sedeo; r uero terminatorum passiua amor, deponens luctor, |communis criminor. inchoatiua uero et o littera terminatur, ut calesco, |et r, ut miserescor. sic et quaedam defectiua, sed elocutione, et o, ut |fero tuli, et r, feror latus sum. nam quaedam eiusdem speciei, id est |declinationis defectiuae elocutione, <nec o> nec r, sed m terminantur * odi noui |memini. defectiua quaedam qualitate, id est genere, o quidem |terminantur, ut fio, sed tempus praeteritum perfectum sic habent, ac si ab r |ueniant, ut fio factus sum, soleo solitus sum. frequentatiua species et o |terminatur, ut dicto dictito, et r, ut dictor dictitor; inpersonalis et r, ut |itur, et t, ut taedet.\\naduerbium est pars orationis, quam uerbis adiciendo eorum |significationem complemus. aduerbio accidunt tria, significatio comparatio figura. |significatio in multa diuiditur: est enim loci, ut hic; temporis, ut heri |nuper; numeri, ut semel; negandi, ut non; confirmandi, <ut> etiam; |demonstrandi, ut ecce; optandi, ut utinam; hortandi, ut heia; ordinis, <ut> |deinde; interrogandi, <ut> cur; similitudinis, <ut> quasi; qualitatis, <ut> |sapienter; dubitantis, ut forsitan; euentus, ut forte; personalis, ut mecum; |uocandi, ut heus; respondendi, ut heu; quantitatis, ut saepius; separandi, |ut seorsum; eligendi, ut potius; congregandi, ut simul; prohibendi, ut |ne; comparandi, ut magis. ergo aduerbia uocalibus quidem quinque |terminantur, a e i o u, semiuocalibus quinque, l m n r s, muta <una>, c: a, |«heia age rumpe moras»; e correpto, «facile omnes cum ualemus»; |e producto, «nefarie molientem»; ae diphthongo, «militiae |contubernales»; i, «domi una eruditi»; o, «bellum subito exarsit» |et «falso queritur»; u, «nec uisu facilis» (hoc magis uerbum |supinum est); l, «quem semel risisse»; m, «tum me confectum»; n, |0443| «en crimen en causa», «en qui nostra»; r, «cur non Mopse boni»; |s, «heus heus Syre»; c, «hic hic sunt nostro». comparatio duobus |<gradibus> fit: nam aut uni comparamus, ut iustius, aut multis, ut |iustissime. figura aut simplex est, ut iuste, aut composita, ut iniuste. |aduerbia aut ex se nascuntur, ut heri nuper, aut ab aliis, ut docte |sapienter. aduerbia a nominibus us terminatis uenientia e producto |terminabuntur, ut rectus recte, summus summe, exceptis tribus, bonus bene, |malus male, ritus rite; aut o terminantur producto, <ut> falsus falso. is |uero terminata nomina facient aduerbia aut e correpto terminata aut ter, |ut facilis facile uel faciliter, suauis suaue uel suauiter. n et s uel x |terminata nomina in ter faciunt aduerbia, ut clemens clementer, felix |feliciter. r terminata nomina e producto terminant aduerbia, si non fuerint |comparatiua, ut miser misere; si fuerint nomina comparatiua, us |terminabuntur aduerbia, ut felicior felicius, quod etiam nomen erit |comparatiuum generis neutri.\\n |participium est pars orationis cum tempore et casu. participium |dictum est, quod partem recipiat a nomine, partem a uerbo. recipit a |nomine duo, genus et casum, ut hic doctus generis masculini casus |nominatiui: a uerbo duo, tempora et significationem, id est adfectum uel |genus uel speciem; tempus praesens, ut docens, futurum, ut docturus uel |docendus, praeteritum, ut doctus; significationem aut actiuam, ut docens |docturus, aut passiuam, ut doctus docendus: ab utroque duo, numerum et |figuram; numerum a uerbo et a nomine singularem, ut hic doctus, |pluralem, ut hi docti. figura in participiis aut simplex est, ut scribens, aut |composita, ut inscribens. genera in participiis quattuor sunt, masculinum |doctus, femininum docta, neutrum doctum, commune hic et haec et hoc |docens, quod temporis praesentis semper ut sit necesse est. casus in |participiis tot sunt, quot et in nominibus et in pronominibus. participia |a uerbo actiuo ueniunt temporis praesentis, ut docens, futuri, ut |docturus, de passiuo temporis praeteriti, ut doctus, futuri docendus; a neutro |praesens natans, praeteritum natatus, duo futura nataturus natandus; a |deponenti praesens obsonans, praeteritum obsonatus, duo futura obsonaturus |obsonandus: sic et de communi criminans criminatus criminaturus |criminandus. |sunt quaedam participia eadem etiam nomina, ut cultus sapiens. |0444| quorum quidem species genetiuo dinoscitur, ut cultus, si sit nomen, huius |cultus faciet, si participium temporis praeteriti, huius culti. nam sapiens |tempore participium. comparatione nomen declaratur: nam si fecerit |futuro tempore sapiturus, sapiens participium est; si fecerit sapiens |sapientior sapientissimus, nomen est. sunt nomina quae speciem habent |participiorum, non tamen sunt participia, ut decens pudens. <sunt participia> |sine uerbi alicuius substantia, ut tunicatus galeatus pudendus. omnia |igitur participia aut n et s terminantur temporis praesentis, ut amans, aut |rus temporis futuri actiuitatis, ut amaturus, aut dus temporis futuri |passiuitatis, ut amandus: temporis praeteriti aut tus, ut amatus, aut xus, ut |nexus, aut sus, ut uisus tersus mersus. hoc tamen scire debemus, quod |participium sus terminatum aut de secunda erit coniugatione aut de |tertia correpta. sed haec exempla de genere masculino sunt tantum modo. |excepto tempore praesenti cetera omnia genere feminino a terminantur, |neutro m. numeri in participiis duo sunt, singularis, ut hic doctus, |pluralis, ut hi docti. sunt non nulla participia quae adiecta praepositione |transeunt in nomen, ut innocens indoctus indomitus insciens. nec enim |possunt sic cum praepositione a uerbo uenire: nemo enim dicit <innoceo uel> |indoceor uel indomor uel inscio, sicut indicens et indicans indico, et |insipiens insipio.\\n |coniunctio est pars orationis adnectens ordinansque dictionem. |coniunctioni accidunt tria, potestas figura ordo. |potestas in quinque diuiditur. sunt enim copulatiuae disiunctiuae |expletiuae causales rationales. copulatiuae sunt sex, et que at atque ac ast: |ut «et te montosae misere», «teque isto corpore s(oluo)», «at tuba t(erribilem)», |«atque ea diuersa», «ac me cum ab reliquorum», «ast de me |diuum». disiunctiuae uero quinque, aut uel ue nec neque: ut «aut age |diuersos», «uel tu quod s(uperest)», «misceriue probet populos», «nec |0445| |tibi diua parens», «neque ego hanc abscondere». expletiuae uero |decem, quidem equidem saltem uidelicet quamquam quamuis quoque |autem uero etsi: ut est quidem hoc coeptum atque temptatum, |«equidem merui nec d(eprecor)», «saltem siqua mihi de te», «uidelicet / ille |seruus Cliniae», «quamquam haec inter nos nuper», «quamuis |increpitent socii», «hanc quoque deserimus», |«ille autem neque te Phoebi cortina fefellit», |«me uero primum dulces ante omnia Musae», |«etsi scio ego Philumena». causales uiginti et sex, si tametsi tamen |siquidem quandoquidem quinetiam quatenus sin seu siue nam namque nisi |nisisi enim etenim ni sed intereaquando (<quando> potest et aduerbium esse |temporis, ut Terentius in eunucho «ueniet Chaerea / :: fraterne? quando? |:: hodie») quamobrem praesertim item itemque ceterum alioquin praeterea: |ut «si bene quid de te merui», «tametsi haudquaquam par |gloria sequitur» [«et si fata deum»], «tamen quia nati sunt ciues, |monitos esse etiam atque etiam uolo», «si tu quidem uera |praedicas», «quandoquidem tu solus regnas», «quinetiam patria |excussos», quatenus Lucretius libro secundo, |«quatenus in pullos animantium uertier oua / |cernimus alituum», |«sin has non possim naturae acquirere partes», |«seu pacem seu bella geram», «siue Erycis fines», «nam mihi |parta quies», «namque fatebor enim», «nisi me animus fallit |hic profecto», «nisi si id est quod suspicor», «quis enim |modus adsit amori», «etenim quod sit ingenium tantum», «ni me |quae Salium fortuna», «sed tibi ingentes pop(ulos)», «interea sacra |0446| |haec, quando huc uen(istis)», «quamobrem nisi si id est quod |suspicor mali» (haec non tam coniunctio quam tres partes orationis |nuncupandae, quam ob rem), «his praesertim iam noctibus», «item |alii per dedecora patrimoniis amissis», «itemque senatus magna |pars», «ceterum mihi in dies magis auxiliorum», alioquin hoc |fieri non potest, «praeterea si n(ona) d(iem)». rationales duodecim, itaque |quoniam enimuero quia quapropter quoniamquidem quippe ergo ideo igitur |scilicet propterea: «itaque si mihi stomachum moueritis», |«quoniam de moribus ciuitatis», «enimuero Daue», «sed quia |prouenere», «quapropter te», «quoniamquidem circ(um)u(entus)», «quippe |secundae res», «ergo ausculta», «Graiumque ideo», «igitur colos», |«scilicet is superis», «proptereaque nunc misera in maerore |est». inter causam autem et rationem hoc est, quod in ratione semper |causa est, in causa uero non semper est ratio, et quod in ratione semper |consilium continetur, in causa uero non semper. causas habet Iuno ut |irascatur Aeneae, non rationem; habet rationem doctus ut sit litteratus, |habet et causam. nequidem ideo non est posita, quia sic iuncta Latina |non est. nam huic coniunctioni aliqua pars orationis interponi debet, ac |si dicamus ne ego quidem: nam ne quidem ego nusquam lectum est, |ideoque ueluti barbarismus deuitatur. |figurae coniunctionis aut simplices sunt, ut quoniam, aut |compositae, ut quandoquidem. ordo in tria diuiditur: aut tantum praeponitur, |ut <ast>, «ast illum ereptae magno»; aut semper subiungitur, ut que, |«arma uirumque»; aut et praeponitur et subiungitur, ut <et>, «et me |Foebus equis oriens», [ut] «memet super ipsa dedissem». |quidam coniunctiones disiunctiuas non putant oportere dici |coniunctiones, hac ratione: si ideo dictae sunt coniunctiones a coniungendo, quae |disiungunt non sunt coniunctiones. sed errant: nam coniunctio eo dicta, |quod uerba coniungat, non sensus. ergo [haec] coniunctio disiunctiua |sensus quidem separat, uerba uero coniungit, unde nomen accepit. |0447|\\n|interiectio est pars orationis aduerbio persimilis, qua significantur |animi uariae passiones, quas quidam adfectus dicunt: laetitiae uel laudis, |ut ua, ut Terentius «ua consilium callidum»; irascentis uel dolentis, |«heu stirpem inuisam»; laetantis et irascentis, ut «pro di |immortales, facinus indignum», Cicero «pro di immortales, qui hic |inluxit dies»; laetantis et risus, ut hahahae; admirantis, ut papae; |dolentis, «heu / :: ne lacrima»; admirantis et dolentis, ut |«o fortunati quorum iam moenia surgunt» |et «o miserae, quas non manus» uel «o dolor atque decus», |hortantis, ut «heia age, rumpe moras». item plurimae, quas adfectus |faciunt animorum.\\n |septimus casus fit duobus ablatiuis pariter copulatis, qui locutionem |habet ablatiuorum casuum, intellectum genetiuorum: nihil enim significat |auferendum. hic fit modis octo: aut ex participio et nomine, ut |«ducente dea», «uolente deo»; aut ex nomine et participio, ut oratore |declamante, Sacerdote docente; aut ex duobus participiis, ut docto |exponente; aut ex duobus nominibus, ut bono homine; aut ex pronomine |et nomine, ut me duce, aut ex nomine et pronomine * ut laetante |me. nam ex duobus pronominibus septimus casus fieri non potest. |quidam putant his casibus iunctis intellectum fieri datiui casus et uocari |ipsum quoque septimum casum, ut est «et magno se corpore miscet». |sed errant: nam ibi antiquorum more ablatiuum pro datiuo posuit, quod |licet etiam, si non iunxerimus duos ablatiuos [ponere ablatiuum scilicet |pro datiuo], ut est «haeret pede pes» et «parce metu Cytherea», |pro pedi, pro metui; quod septimus casus fieri non potest sine duobus |ablatiuis et sine intellectu casus genetiui. |0448|\\nde syncope. syncope est, cum una uel plures litterae eliduntur, ut |«apparent rari nantes in gurgite uasto», |id est natantes. |de synalifa. synalifa est, quando finita pars orationis in uocalem |uel in m litteram uel in s altera parte orationis incipiente a uocali |eliditur, ut «mene efferre pedem» et «mene incepto». sic in uocali. |in m littera m non sola perit in metro, sed etiam uocalis quae eam |antecedit, ut «monstrum horrendum ingens». s uero littera eliditur sola, |si a consonanti incipiat altera pars orationis, ut Lucretius «mensibus |frigus» et alibi «ex infantibus paruis». cum uocali uero |praecedente et iuncta perit s, si in eam finiatur pars orationis et sequens pars |orationis incipiat a uocali, ut Vergilius |«rursus in secessu longo sub rupe cauata». |non tamen omnes syllabae quae sic cadunt, id est aut in uocalem aut in |m aut in s, necesse est ut synalifam patiantur; sed quae synalifam |patiuntur sic cadant necesse est. ceterum sunt quae sic eueniunt, non |tamen eliduntur: de uocali, ut «texunt umbracula uites» et «sucus |pecori et lac subducitur agnis» et «Aeaeque insula Circae», de |m, ut «hic uer purpureum uarios», <de s>, ut «ecce manus |iuuenem interea». hoc tamen scire debemus, quod uersus percutientes [id |est scandentes] interdum accentus alios pronuntiamus, quam per singula |uerba ponentes. toro et pater, acutum accentum in to ponimus et in pa; |scandendo uero «inde toro pater Aeneas» in ro et in ter. haec |igitur in metro ideo suam non continent rationem, quia in ipsis nulla |intellectus ratio continetur: nam ropater nihil significat. inter syncopen |ergo et synalifam hoc est, quod syncope ab ipsis ponitur poetis, nantes |pro natantes; synalifa autem a nobis uel pronuntiantibus uel pedes |scandentibus fit, cum a poeta plenum uerbum ponatur. «mene incepto», nos |scandimus menincepto: monstrhor nos percutimus, cum poeta posuerit |«monstrum horrendum»: et infantibu paruis et rursin secessu longo |scandimus, cum <infantibus et> rursus posuerit poeta. |0449| de diaeresi. diaeresis est, cum duae uocales in syllabam ductae |singulare pronuntiatae diuiduntur, ut «aulae in medio» et frugiferae, aulai et |frugiferai. huic contraria est synaeresis. |de synaeresi. synaeresis est, cum dictio duarum syllabarum in unam |cogitur, ut «fixerit aeripidem» pro aëripidem, et «hortator scelerum |Oelides» pro Aeolides. |de tmesi. tmesis, hoc est intercisio, sic fit, cum in medio unius |uerbi alterum interponitur, ut est «septem conpacta trioni»: positum |est uerbum conpacta inter septemtriones. |de enallaxi uel enallage. enallaxis uel enallage est, cum contra |naturam suam uerbum positum hoc significat, ac si <proprium> uerbum |poneretur, ut est rursum, hoc significat quod rursus. |nunc de soloecismo ceterisque uitiis tractabimus, quibus expositis |docebimus quid uitare uel dicere debemus. | |soloecismus est Latini sermonis inpropria ordinatio, oratio |inconsequens, uerborum inter se non suo loco positorum uitiosa structura, carens |ordine sermo, dictio non cohaerens. soloecismus dictus est duobus |modis, uel quod sit τοῦ σῴου λόγου αἰκισμός, id est integrae laesio |dictionis, uel quod aliquando Σόλοικοι, Cilicienses ciues, Athenas profecti |non integre loquentes uitioso sermoni de uocabulo suo nomen |dederunt. fit autem soloecismus modis XVI: per immutationem generum |pronominum, ut Terentius «habeas quicum cantites» pro cum qua |cantites, et Plautus «sed quis illaec mulier est» pro sed quae |0450| illaec: per casus, ac si dicas, sequor homine pro sequor hominem, |Terentius «ita ut uobis decet» pro ita ut uos decet: per numeros, «uos, |o Calliope, precor» et «pars in frusta secant»: per personas, ac si |dicas, ego facit pro ego facio: per tempora, ut «et omnis humo |fumat» pro fumauit: per qualitates nominum, ut |«hauriat hunc oculis ignem crudelis ab alto / |Dardanus» |pro Dardanius, proprium pro appellatiuo: per genera uerborum, ac si |dicas sedeor pro sedeo, ut Terentius «eique anulum, dum luctat, |detraxit» pro luctatur, et Vergilius «pictis bellantur Amazones armis» |pro bellant: per genera nominum, ac si dicas hic caelus pro hoc caelum, |quamuis Lucretius caelos dicit: per formas uel qualitates uerborum, ac si |dicas taedeo pro taedet me, quasi personale pro inpersonali, |«at uero Rutulis impar ea pugna uideri / |iam dudum», |pro uidebatur, infinitum pro finito: per modos, ut * per aduerbia, ac si |dicas, ite intus pro intro uel, estote intro pro intus: per praepositiones, |ac si dicas, apud illum uado <pro ad illum uado uel ad illum sum> |pro apud illum sum: per gradus conlationis, hoc est comparationis, ut |est «Saturnia pulchra dearum» pro pulcherrima, et Lucretius |«inferiora magis» pro inferiora: per geminationem abnuendi, «nulla neque |amnem / libauit quadrupes»: [per ordinis immutationem] * ut |«inplentur ueteris Bacchi pinguisque ferinae»: |per anastrophen, ut «Thestylis <et» pro et Thestylis>. haec si a nobis |0451| dicantur, uitia sunt; si a poetis uel oratoribus, schemata, id est figurae, |nuncupantur. |  |barbarismus est uitiosa dictio unius uerbi, qui fit modis octo: per |productionem, ac si dicas pērnix <et> per producas, quae correpta est: per |correptionem, stetĕrunt te correpta, quae longa est: per aspirationem, |ac si dicas hora uultus, cum ora debeant dici: per lenitatem, ac si dicas |oram tempus diei, cum horam debeas dicere: per immutationem |litterarum, ac si dicas ohminem pro hominem: per accentum, ac si dicas iste <et> |te acuas, cum is debeas: per immutationem loquellarum, ac si Graecum |nomen Latine dicas uel Latinum nomen Graece scribas uel dicas, ut puta |si philosophum per f scribas, cum per p et h scribere debeas, uel si |felix scribas per p et h, cum f ratio exigat: per immutationem accentuum, ac |si dicas Cērĕs Ce longa, cum breuis sit, et res breui, cum sit longa. haec |uitia, cum dicuntur, barbarismi sunt; cum scribuntur, barbarolexis; et |cum dicuntur a nobis, uitia sunt, <cum> a poetis, metaplasmi. inter |barbarismum et soloecismum hoc est, quod soloecismus Latinus est sermo |peruersus, barbarismus uero nullam Latini sermonis continet rationem, et |quod soloecismus pluribus partibus orationis fit, barbarismus una; |quamuis et soloecismus potest interdum una parte orationis fieri, ac si dicas |uni habete. inter figuram et metaplasmum hoc est, quod figura uirtus |est ueniens ex soloecismo, metaplasmus uero ueniens de barbarismo, de |quibus mixte tractabimus. | |metaplasmus uel figura est dictio aliter composita quam debet metri |uel decoris causa. huius species sunt plurimae, sed maxime necessariae |hae, prothesis, epenthesis, paragoge, aphaeresis quae et encope uocatur, |syncope, apocope, antithesis, metathesis, systole, ectasis, diaeresis, |episynaliphe, ecthlipsis, protheseon parallage. |de prothesi. prothesis est, cum in prima parte dictionis aut littera |plus est aut syllaba, littera, ut «gnatique», syllaba, ut «tetulisset |pedem». |0452| de epenthesi. epenthesis est, cum in medio uerbo aut littera |additur, ut relliquias, aut syllaba, ut Mauors. |de paragoge. paragoge est, cum in fine uerbi syllaba additur, ut |«admittier orant». |de aphaeresi. aphaeresis fit [encope], cum a prima parte uerbi |syllaba tollitur, ut linquere. |de syncope. syncope est, cum de medio uerbo littera tollitur, ut |oraclum, uel syllaba, ut uixet. |de apocope. apocope est, cum in fine dictionis syllaba tollitur, ut |luxuriat pro luxuriatur et luctat pro luctatur. |de antithesi. antithesis est litterae pro littera commutatio, ut olli |pro illi. |de metathesi. metathesis est, cum isdem litteris in uerbo |manentibus fit transmutatio litterarum, ac si dicas leriquias pro reliquias. |de systole. systole est, cum producta syllaba contra rationem metri |causa corripitur, ut «stetĕruntque comae» pro stetērunt. |de ectasi. ectasis est, cum corripienda syllaba producitur metri causa, ut |«religione patrum multos seruata per annos», |ut re producatur, quae semper correpta pronuntiatur, et «reliquias |Danaum». sed hi uersus acephali dicuntur, ut Homerus «ἐπειδὴ νῆάς τε | καὶ ῾Ελλήσποντον». sicut e contrario in metro proceleumatico, ubi |omnes breues esse debent, ponitur nouissimus pes anapaestus <pro> |proceleumatico, ut nouissima syllaba soluatur, quae longa est, et pro duabus |breuibus accipiatur, ut est illud Graecum ὄνος ὄνος ἀπέθανε τίνι τίνι | θανάτῳ; τῳ enim longa pro duabus breuibus soluta accipitur. nam |«genua labant *» sicut metricis placet, ut proceleumaticus pro dactylo |sit, duabus prioribus breuibus pro una longa positis * |0453| de episynaliphe. episynaliphe uel synaeresis est, cum plurimarum |syllabarum dictio in pauciores concluditur, ut «fixerit aeripidem» et |Oelides <pro> aëripedem et Aeolides. |de synaliphe. synaliphe est, cum de conuenientibus inter se litteris |priorum fit elisio. haec fit modis tribus, sicut ante monstraui. |<de ecthlipsi>. de hac superuacuum est dicere, quia synaliphae |similis est. quidam tamen inter synaliphen et ecthlipsin hoc interesse |uoluerunt, ut synaliphe sit uocalium, ecthlipsis uero consonantium. |de protheseon parallage. protheseon parallage est, cum altera |praepositio pro altera ponitur, ut «cui tantum de te licuit» pro in te. | de acyrologia. acyrologia est dictio inconuenienter et inproprie |prolata, ut est |«hunc ego si tantum potui sperare dolorem» |pro timere: proprie enim speramus bona, timemus mala. |de cacenphato. cacenphaton est oratio turpem significationem habens |inturpibus uerbis, ut «lepus tute es et pulpamentum quaeris» et |Cicero: ‘filiusque eius inpuber nudus stans sub fornice’. |de aeschrologia. aeschrologia est uerborum turpitudo, non |intellectus, «conprime sis iram» et «arrectique ora tenebant» et Cicero |«teneat nunc Metellus testes meos». inter cacenphaton ergo et |aeschrologian hoc est, quod cacenphaton honestis uerbis turpem continet |sensum, aeschrologia uero obscenis uerbis honestum exprimit intellectum. |0454| de pleonasmo. pleonasmos est unius uerbi adiectio amplius, quam |exigit sensus, ut «sic ore locuta est». |de perissologia. perissologia est multorum uerborum ad sensum |exprimendum superuacua adiectio, ut est «ibant qua poterant, et qua non |poterant non ibant». |de macrologia. macrologia est oratio longa sine cultu, ut est |retro, unde uenerant, domum reuersi sunt. |de tautologia. tautologia est eiusdem sensus uel uerbi iteratio, ut |est ego ipse feci et «qualem pateris libamus et auro» pro aureis |pateris: duo posuit pro uno, ut «media testudine templi / septa |armis». |de eclipsi. eclipsis est sensus minus habens uerborum, quam |necessitas postulat, <ut> «quem tibi iam Troia»: dedit aut aliquid tale |subauditur. |de tapinosi. tapinosis est rei magnae humilis expositio, ut Horatius |«Pelidae stomachum cedere nescii» pro feruore uel iracundia. |de cacosyntheto. cacosyntheton est indecens structura uerborum, ut |«uersaque iuuencum terga fatigamus hasta». |de hiulcatione. hiulcatio est, si finiatur in uocalem oratio et |excipiatur a uocali, quod facit hiare dictionem, ut «insulae Ionio in |magno». |de myotacismo. myotacismus fit, cum finita pars orationis in m et |excepta <a uocali> foedam faciat dictionem, ut |«poeta cum primum animum ad scribendum appulit». |huic uitio similes sunt † nattacismi, rottacismi et omnino, cum in |consonantem finiatur pars orationis et excipiatur a uocali. hoc namque |uolunt technographi, ut pars orationis finiatur in uocalem et excipiatur a |consonanti. |de aprepia. aprepia est absurda et indecens uerborum structura, ut |«o Tite tute Tati tibi tanta». |0455| de amphibolia. amphibolia est dictio ambigua dubiam faciens |sensuum sententiam, ut «aut mixta rubent ubi lilia multa / alba rosa». |de homonymia. homonymia est, cum duae res uel plures uno |nomine nuncupantur, ut «liceat superesse nepotem», filium filii, et |«quis ganeo, quis nepos», id est luxuriosus. hic enim nepos uno |nomine multa significauit. |de synonymia. synonymia est, cum una res multis nominibus |nuncupatur, ut «et magno telluris amore», id est terrae, et «optata |potiuntur Troes harena», id est terra, «in litore ponunt», id est |terra. |de cacozelia. cacozelia est quae fit duobus modis, aut magnarum |rerum humilis dictio, aut minimarum oratio tumens: |«reliquias Troiae cineres atque ossa peremptae», |pro exercitu et uiris fortibus; e contrario |«fores effregit atque in aedes inruit / |alienas, ipsum dominum atque omnem familiam / |mulcauit», |pro lupanari et lenone et meretricibus. hanc quidam anasceuan dicunt |<uel catasceuan>: catasceuan cum mediocri oratione res maximae |deprimuntur, anasceuan, cum res humiles subleuantur tumore aliquo dictionis. |de polyptoto. polyptoton est oratio per plures uariata casus, ut |«litora litoribus contraria, fluctibus undas / |deprecor, arma armis, pugnent ipsique nepotesque». |de hirmo. hirmos est oratio unius tenoris eosdem casus ad |clausulam usque conseruans et rationabilem continens ordinem, ut |«principio caelum ac terras camposque liquentes / |lucentemque globum lunae Titaniaque astra / |spiritus intus alit». |hic enim philosophice pro merito elementa ordinauit. |de polysyndeto. polysyndeton est oratio plurimis coniunctionibus |copulata, ut |«Acamasque Thoasque / |0456| |Pelidesque Neoptolemus primusque Machaon / |et Menelaus et ipse doli fabricator Epeos». |de dialyto. dialyton uel asyndeton est dictio sine coniunctione |prolata, ut |«alii naualibus ite, / |ferte citi flammas, date uela, impellite remos». |de prolempsi. prolempsis est, cum, antequam res uel personae |finiuntur, numerus terminatur, <ut> |«interea reges, ingenti mole Latinus / |quadriiugo uehitur curru, cui tempora circum» |et cetera; iterum |«et iuxta Ascanius, magnae spes altera Romae, / |procedunt». |de zeugmate. zeugma est, cum rebus singulis uerba necessaria |applicantur, ut «regem adit et regi memorat». |de mesozeuxi. mesozeuxis est, cum superiorem et inferiorem |orationem uerbum in medio positum ordinat, ut «multum ille et terris |iactatus et alto»: utrique respondet, et terris et alto, uerbum iactatus |in medio positum. |de hypozeuxi. hypozeuxis est, quotiens unum uerbum in duplici |multipliciue sententia postea applicatur omnibus superioribus respondens, |ut est |«qui numina Phoebi, / |qui tripodas, Clari laurus, qui sidera sentis». |de prozeuxi. prozeuxis, quae est contraria hypozeuxi, fit hoc modo, |cum antea uerbum ponitur, quod omnia posteriora coniungat, ut |«dat tibi praeterea fortunae parua prioris / |munera reliquias Troia ex ardente receptas». |de promesozeuxi. promesozeuxis [est], quae constat de prozeuxi et |mesozeuxi, fit hoc modo: uerba necessaria ante et in medio posita nectunt |secum orationem, ut |«da propriam, Thymbraee, domum, da moenia fessis». |hic enim ideo promesozeuxis est, quod et ante et in medio uerbum |necessarium da sermonibus copulatur. |0457| de synlempsi prima. synlempsis prima fit, cum dictio singularis |plurali alligatur, ut «pars <in> frusta secant». |de secunda synlempsi. secunda synlempsis contraria fit, cum dictio |pluralis singulari concluditur, ut «hic illius arma, hic currus fuit». |de tertia synlempsi. synlempsis tertia fit hoc modo: plurali uel |singulari dictioni casus necessarius primo adtribuitur * ad quam sit alter |casus necessario inducendus, et non adnectitur, ut est in plurali quidem |numero sic, |«aspice bis senos laetantes agmine cycnos, / |aetheria quos lapsa plaga Iouis ales aperto / |turbabat caelo». |huc usque necessarius est casus cycnos: nam in hoc, |«ut reduces illi ludunt stridentibus alis», |cycni necessarius casus non adicitur, sed sufficit et ad hunc intellectum |antepositum uerbum cycnos. tale est |«populo ut placerent quas fecisset fabulas»: |supra enim fabulae subauditur. de singulari uero sic, |«est mihi nata, uiro gentis quam iungere nostrae», |id est natam; et |«inuenies alium, si te hic fastidit Alexis»: |supra Alexim subauditur. ergo tertia synlempsis fit duobus modis de |numero utroque. |de anacolutho. anacoluthon est dictio non habens uerba sibi |necessario iungenda, ac si ponamus quamquam nec subiungamus tamen, |quod uerbum necessario subiungendum est. quod genus figurae |anacoluthon primum uocatur, ut |«quamquam animus meminisse horret luctuque refugit, / |incipiam»: |non intulit tamen. secundum anacoluthon fit, cum tamen subiungimus, |cum non praeposuerimus quamquam, ut «tamen haec quoque siquis / |captus amore leget». tertium anacoluthon est, cum oratio, in qua et |quamquam et tamen necessaria sint duo uerba, nullum habeat, ut |0458| «Marco Lepido cum omnibus copiis Italia pulso segnior» et |cetera. hic enim, si integra esset oratio, sic posuisset, quamquam Marco |Lepido cum omnibus copiis Italia pulso tamen segnior. |de anadiplosi. anadiplosis est, cum ultimum uerbum dictionis |<praecedentis in> sequentis principio iteratur, ut «sequitur pulcherrimus |Astur, / Astur equo fidens». |de anaphora. anaphora est, cum idem uerbum in principio tam |primae quam secundae ponitur dictionis, ut |«nate, meae uires, mea magna potentia solus, / |nate, patris summi qui tela Typhoëa temnis». |de epanalempsi. epanalempsis fit hoc modo: idem uerbum ponitur |in clausula, quod in principio dictionis, ut pater, inquam, hospitis |me lumine orbauit, pater. |de epizeuxi. epizeuxis est eiusdem uerbi repetitio cum impetu |pronuntiationis, ut |«me me (adsum, qui feci), in me conuertite ferrum, / |o Rutuli». |de paronomasia. paronomasia est, cum iteratur dictio litteris uel |syllabis demutatis: litteris, ut |«nam inceptio est amentium, haud amantium»: |syllabis, ut Cicero «nam qui nunc est locus disertissimus, erit |locus desertissimus»; syllabis quidem sic, nam quod supra fuit est, |posuit postea erit, mutauit syllabas; litteris uero sic, nam quod supra |<disertissimus fuit, postea> desertissimus posuit, litteras commutauit. |de schesi <onomaton>. schesis onomaton est, cum singulis nominibus |epitheta iunguntur, ut |«et malesuada fames et turpis egestas / |pallentesque habitant morbi tristisque senectus». |de parhomoeo. parhomoeon est, cum multorum uerborum |0459| diuersorum initia similibus litteris proferuntur, ut «casus Cassandra |canebat» et illud, «Clitipho consilia consequi consimilia». |de homoeoteleuto. homoeoteleuton, quod contrarium parhomoeo est, |fit hoc modo, cum diuersae orationis fines isdem litteris terminantur, ut |«caesa iungebant foedera porca». |de homoeoptoto. homoeoptoton est oratio excurrens per eosdem |casus, ut |«hoc Ripheus, hoc ipse Dymas omnisque iuuentus / |laeta facit» |et «Acamasque Thoasque» et |«fores effregit atque in aedes inruit / |alienas». |omnes enim casus similes sunt. homoeoptoton quidam hirmo simile esse |putant, errantes. nam hirmos ab homoeoptoto hoc distat, quod hirmos |cum similibus casibus struatur, tum etiam ordinem necessaria continet |ratione, homoeoptoton uero similes tantum exigit casus. |de iso. ison est res pares in diuersa qualitate eodem fine laudis uel |detractionis iungendae, ut latro et gladiator pares sunt detractione, |beneficus et integer pares sunt laude. sic Sallustius «magnitudo animi |par, item gloria, sed alia alii: Caesar beneficiis ac |munificentia magnus habebatur, integritate uitae Cate; ille |mansuetudine et misericordia clarus factus, huic seueritas |dignitatem addiderat». |de homoeo. homoeon est res similes in eadem qualitate eandem |laudem uel detractionem habentes, ut fur et fur similes sunt, et orator et |orator similes sunt, ut est |«illum indignanti similem similemque minanti / |aspiceres». |inter par ergo et simile hoc est, quod par de diuersis uenit, simile de |isdem. |de diaeresi. diaeresis est, quam Latine diuisionem dicimus. haec |est unius rei separatio, ut puta uinum uel unus taurus diuiditur. sic |Vergilius |«uina bonus quae deinde cadis onerarat Acestes / |0460| |litore Trinacrio dederatque abeuntibus heros, / |diuidit»: |non partitur, quoniam unum corpus est uini. |de merismo. merismos, quam nos partitionem uocamus, fit hoc |modo, cum multae res separantur, ut puta pecora multa partiuntur, |«quam septem ingentia uictor / |corpora fundat humo et numerum cum nauibus aequet, / |et socios partitur in omnis»: |non diuidit, quia septem sunt, non unum corpus. hac dictione poetae |quidem indifferenter utuntur: nam Vergilius «mecum partire laborem» |pro diuide, et Lucanus «diuisere deos» pro partiti sunt. oratores uero |certe ponunt, ut Cicero in Verrinis «quid? cum accusationis tuae |diuidere membra coeperit (non partiri, quia una accusatio est) et |in digitis singulas partes constituerit»; non diuisiones, quoniam |multae res partiendae sunt post accusationem diuisam. sic ipse in | rhetoricis «partitur apud Terentium optime senex» (non diuidit, quia |intulit diuersas res, non unam), |«eo pacto et gnati uitam et consilium meum / |cognosces et quid facere in hac re te uelim». | de tropis |tropi similes sunt metaplasmis, non, ut quidam putant, dissimiles, |dicentes quia metaplasmi uitia habent, tropi uero uirtutes. nam in |ambobus utraque reperimus: ergo potestate pares, nomine separantur. |de antonomasia. antonomasia est [cum] uocabulum quod sine |nomine proprio positum loco fungitur proprietatis, ut Latona natum ponimus, |et Apollo intellegitur. haec fit modis quattuor, ab animo, a corpore, ab |his quae extrinsecus nuncupantur, a loco, <ut> «magnanimusque |Anchisiades» <et> |«ergo his aligerum dictis adfatur Amorem» |et |«o qui res hominumque deumque / |aeternis regis imperiis et fulmine terres» |0461| et «Delius inspirat uates»: ab animo Aeneas, a corpore Cupido, ab |his quae extrinsecus sunt Iuppiter, a loco Apollo. in uno loco omnia, |«<armipotens praesens belli Tritonia uirgo>» |[ab] extrinsecus armipotens, ab animi uoluntate praesens belli, a loco |Tritonia, a corpore uirgo, quamuis sit hoc nomen [uirgo] commune animi, |quod casta, et corporis, quod intacta. |de allegoria. allegoria est dictio aliud significans quam continetur |in uerbis, <ut> |«et iam tempus equum fumantia soluere colla», |quo significatur carmen esse finitum. huius species ex plurimis |necessariae sunt septem, ironia, <astismos>, sarcasmos, antiphrasis, <cacophemia>, |aenigma siue griphus, paroemia. |de ironia. ironia est oratio cum inrisione, pronuntiatio dictionis in |contrarium redigens intellectum, ut est |«egregiam uero laudem et spolia ampla refertis / |tuque p(uerque) m(agnum) m(emorabile) n(omen)». |haec enim dictio nisi aliter pronuntietur, quam qualitas sua postulat, non |erit uoluntati dicentis apte positus intellectus. |de astismo. astismos, quem quidam charientismon dicunt, dictio est |urbanitate et faceta gratia composita, ut Terentius |«tum quod dem ei, recte est: nam nihil esse mihi |religio est dicere». |astismos fit tribus modis: per euphemian, ac si dicimus fata Parcas, quod |non parcant, quale est exemplum quod posuimus Terentianum; per |cacemphaton, ut est illud Plautinum, «conprime sis iram»; nam rem |turpem sonat utpote a meretricis ancilla dicta oratio: per similitudinem, |quo modo dictum est de Carbone, qui mortuo Crasso, homine felice, |inimico suo, ante obscurus florere coepit, «postquam Crassus carbo |factus est», id est periit, «Carbo crassus factus est», id est res ante |mortua reuixit, id est ad florem peruenit; et illud de Pompeio, qui |0462| coloris erat rubei, sed animi inuerecundi, «quem / non pudet et rubet, |non est homo, sed ropio». ropio autem est aut minium aut piscis |robeus aut penis. |de sarcasmo. sarcasmos est oratio cum insultatione, ut est |«en agros et quam bello, Troiane, petisti, / |Hesperiam metire iacens», |et Cicero «en crimen, en causa, cur regem fugitiuus, dominum |seruus accuset». inter ironiam ergo et sarcasmon hoc est, quod |ironia contrarium dictioni continet sensum cum inrisione, sarcasmos uero |eodem modo quo dicitur intellegatur necesse est, quamuis cum inrisione. |de antiphrasi. antiphrasis est, cum ponitur uerbum bonum pro |malo, malum tamen significatur, ut Parcae ab eo quod non parcant, et |Eumenides ab eo quod nulli εὐμενεῖς sint, id est propitiae. antiphrasim |alii euphemian uocant. |de cacophemia. cacophemia [est], quam quidam dysphemian uocant, |e contrario euphemiae fit: nam uerbum malum pro bono ponitur, sed |tamen bonum intellegitur, ut est «pro supreme Iuppiter», id est summe, |non infime. |de aenigmate. aenigma uel griphus est dictio obscura, quaestio |uulgaris, allegoria difficilis, antequam fuerit intellecta, postea ridicula, ut est |«mater me genuit, eadem mox gignitur ex me», |de glacie, quae de aqua procreata aquam soluta parit; uel carbo de flamma |natus <flammam> gignit. Vergilius de ore putei |«tris pateat caeli spatium non amplius ulnas». |de paroemia. paroemia est uulgaris prouerbi usurpatio ad aliquam |rem significandam, cum aliud intellegitur, quam quod dictione |monstratur, ut «aduersum stimulum calces», quo significatur contra |pessimos uel potentiores audere stultum esse. |de anastrophe. anastrophe est duorum uerborum transuersa dictio, |0463| ut «Italiam contra», id est contra Italiam, et «ipsis ex uincula |sertis» pro ex ipsis sertis uincula. |de catachresi. catachresis est dictio inpropria alterius dictionis sibi |uindicans proprietatem, ut «camposque liquentes» pro mari, cum |campi proprie sint terrae, et |«praecipitemque Daren ardens agit aequore toto», |id est campo. hanc quidam metaphoran dicunt, de qua plenius docebo. |de epitheto. epitheton est dictio propriis adiecta nominibus uel |demonstrandi uel ornandi uel uituperandi <causa>, ut «Larissaeus Achilles», |pius Aeneas, fallax Vlixes. sumitur epitheton modis quinque: ab animo, |<ut> «nec bonus Eurytion»; a corpore, <ut> «quantusque cauo |Polyphemus», [ab] extrinsecus, ut «rex Anius»; a loco, ut «Troianus |Acestes»; ab accidentibus, ut «pallida Tisiphone». sed ne quidam |putent nos superuacue posuisse epitheton, cum in antonomasia eadem |tractauerimus, neue dicat uni rei duo nomina posuisse, hoc sciat, quod |inter antonomasian et epitheton hoc est, quod antonomasia non accipit |nomina propria, sicut ante monstraui, epitheton uero accipiat necesse est |propriam appellationem; et quod antonomasia per accidentia fieri non |potest, cum epitheton possit, ut «pulcher Iulus», «pallentes morbi», «dira |fames», «candida lilia». |de antapodosi. antapodosis est, quam nos appellamus reciprocam |dictionem, cum duae dictiones inuicem reddunt sibi uerba necessaria, ut |«olli dura quies oculos», urget scilicet, «et ferreus urget / |somnus», oculos utique subauditur; et «nocte leues stipulae melius», |tondentur subauditur, <«nocte arida prata / tondentur», melius |subauditur>|[prata autem dicuntur et loca fenicularia, ut est «nocte arida |prata / tondentur», et loca florida, ut est |«ac uelut in pratis, ubi apes aestate serena / |floribus insidunt uariis et candida circum / |lilia funduntur»]. |de homoeosi. homoeosis est ignotae rei descriptio per similitudinem |eius quae cognita est. haec diuiditur tribus modis, in parabolam, in |0464| paradigma, in icona. parabola est rerum dissimilium comparatio, ut «ac |ueluti magno in populo cum saepe coorta est / seditio», «sic |cunctus pelagi cecidit fragor». quidam hanc inter homoeosin et |parabolen putant differentiam, quod homoeosis est, cum exposita re, quam ad |comparationem induximus, tunc rem exponimus, propter quam similitudo |uidetur inducta; parabola uero, cum primo res exponitur, cuius gratia |similitudo trahitur, et sic inducitur similitudo, ut est |«namque ipsa decoram / |caesariem nato genetrix lumenque iuuentae / |purpureum, et laetos oculis adflarat honores, / |quale manus addunt ebori decus, aut ubi flauo / |argentum Pariusue lapis circumdatur auro. / |tunc sic reginam adloquitur». |hic enim <non> intulit: talis erat Aeneas, sicut antea «sic cunctus pelagi |cecidit fragor», sed rem posuit ante similitudinem. praeterea alia |differentia, quod homoeosis genus est in se habens tres species, parabolam |paradigma icona, parabola uero species nihil praeter se continens; sicut |exordium genus est et eius species principium et insinuatio, sicut Cicero |in rhetoricis dicit. fit autem parabola modis octo: per habitum corporis, |ut «os umerosque deo similis» et «uirginis os habitumque |gerens»; per colorem, ut |«Indum sanguineo ueluti uiolauerit ostro / |siquis ebur, aut mixta rubent ubi lilia multa / |alba rosa, tales uirgo dabat ore colores»; |per altitudinem, ut |«Aetnaeos fratres caelo capita alta ferentes, / |qualis cum uertice celso»; |per magnitudinem, ut |«ingentemque Gyas ingenti mole Chimaeram, / |urbis opus» |et «instar montis equum» et |«pelago credas innare reuulsas / |Cycladas aut montes concurrere montibus altos, / |tanta mole uiri turritis puppibus instant»; |per effectum, ut |«in segetem ueluti cum flamma furentibus austris / |0465| |incidit, aut rapidus montano flumine torrens / |sternit agros, sternit sata laeta boumque labores, / |praecipitesque trahit siluas; stupet inscius alto / |accipiens sonitum saxi de uertice pastor»; |per numerum, <ut> «quam multa grandine nimbi / culminibus |crepitant» et |«quam multi Libyco uoluuntur marmore fluctus», |«uel cum sole nouo densae torrentur aristae»; |per animi passionem, ut |«nigra uelut magnas domini cum diuitiis aedis / |peruolat et pinnis alta atria lustrat hirundo»; |per pulchritudinem, ut |«ipse ante alios pulcherrimus omnis / |infert se socium Aeneas atque agmina iungit, / |qualis ubi hibernam Lyciam Xanthique fluenta / |deserit», |«haud illo segnior ibat / |Aeneas; tantum egregio decus enitet ore». |de paradigmate. paradigma est rei praeteritae relatio ad hortationem |uel dehortationem: <ad hortationem>, ut est |«Antenor potuit mediis elapsus Achiuis»; |ad dehortationem, ut «quin occidit una Sarpedon, mea progenies». |de icone. icon est personarum similium comparatio, ut |«talis Amyclaei domitus Pollucis habenis / |Cyllarus»: |equus enim equo comparatur. |de hyperbole. hyperbole est dictio ultra fidem prolata tam in maius |quam <in> minus, ut «candidior cycnis», «uilior alga». hanc poetae |quidem sine colasi dicunt, ut «geminique minantur in caelum |scopuli», non addidit paene aut tale aliquid; oratores uero cum colasi, id |est cum cautela uerisimilitudinis, ut Cicero «parietes medius fidius, |ut mihi uidentur, huius curiae tibi gratias agere gestiunt»: |hyperbole, sed addidit colasin «ut mihi uidentur». |0466| de colasi. colasis est dictio reprehendens et puniens orationem ultra |quam credi potest elatam, ac si dicas: uelocior euro paene, quoniam |uelocius uento nihil poterit reperiri. |de hyperbato. hyperbaton est oratio non seruans ordinem mox, sed |postea. huius species sunt IIII, parenthesis hysterologia synchysis <tmesis>. |de parenthesi. parenthesis est, cum dictionis ordo interposita |sententia diducitur, ut est |«at regina dolos (quis fallere possit amantem?) / |praesensit». |de hysterologia. hysterologia uel hysteronproteron est, cum id quod |primum esse debet postea ponitur, ut «scuta latentia condunt», id |est condunt et latentia faciunt. inter anastrophen ergo et hysterologian |hoc est, quod anastrophe duorum uerborum peruersus ordo ponitur, ut |«Thestylis et» <pro et> Thestylis; hysterologia uero sensuum habet cum |uerbis praeposterum ordinem, ut est |«postera Phoebea lustrabat lampade terras / |humentemque Aurora polo dimouerat umbram»: |primo enim noctis umbra discedit, et sic sol oritur. |de synchysi. synchysis est multis hyperbatis unius orationis ordo |factus peruersus, ut est |«tris notus abreptas in saxa latentia torquet, / |saxa uocant Itali mediis quae in fluctibus aras»: |ordo est: tris notus abreptas in saxa <torquet> mediis latentia fluctibus, |quae saxa Itali aras uocant. |de tmesi. tmesis est, cum una pars orationis secatur alia interposita, |ut est «septem conpacta triones», id est septemtriones. |de metaphora. metaphora est oratio a propria significatione ad non |propriam translata. fit autem modis IIII: ab animali ad animale, |«atque gubernator magna contorsit equos ui», |pro auriga <animali> animale posuit gubernatorem: ab inanimali ad |inanimale, ut est «qua sequar fastigia rerum»; nam et tectorum fastigia |0467| inanimalia sunt, et res inanimales: ab animali ad inanimale, <ut est> |«uertice montis». ab inanimali ad animale, <ut est> «pectore <robur |concipis>», pro animo. |de metalempsi. metalempsis est dictio per gradus interpretationis |descendens ad propriam significationem, ut est «speluncis abdidit atris», |nigris, tenebricosis. |de metonymia. metonymia est oratio ab aliqua propria significatione |ad propriam proximitatis interpretatione descendens. haec fit modis sex: |per id quod continetur illud quod continet, ut est «et uina coronant», |pro crateris: per id quod continet illud quod continetur, ut est «caelo |gratissimus amnis», pro dis. qui continentur a caelo: per inuentorem |id quod inuentum est, <ut est> «sine Cerere et Libero friget Venus»; |inuentores enim posuit pro inuentis, pro tritico Cererem, pro uino |Liberum * per efficientem id quod efficitur, ut «melior remis», pro |uelocitate remigum remos posuit, qui efficiunt nauibus celeritatem: per id |quod efficitur illud quod efficit, <ut est> pallidus * effectus positum pro |effectore. |de onomatopoeia. onomatopoeia est uerborum figuratio ad imitandas |uoces expressa, ut dicimus equum hinnire ab eo quod uox equi sic sonet. |de periphrasi. periphrasis est res longiore oratione extenta, quam |necessitas postulat. ea fit modis tribus: aut ornandae rei gratia, ut est |«postera Phoebea lustrabat lampade terras / |umentemque Aurora polo dimouerat umbram», |pro lucebat uel dies incipiebat. fit et celandae turpitudinis causa, ut est |«placidumque petiuit / |coniugis infusus gremio per membra soporem». |uult enim coitum dicere. fit sine hac utraque significatione, cum pro ipsa |re ponenda quasi pertinens res ad eam rem quam nolumus ponere |dicatur, ut est «aut duri miles Vlixi», id est ipse Vlixes; quasi militem |ad Vlixem pertinentem pro ipso Vlixe posuit. |0468| de synecdoche. synecdoche est oratio plus minusue dicens, quam |necessaria postulat significatio [postulat intellectus]. haec fit modis |quattuor: aut ex parte totum, ut «stant litore puppes» pro nauibus: aut |per totum pars, <ut> «ingens a uertice pontus» pro fluctu, parte ponti: |per id quod dicitur illud quod sequitur, <ut> |«rex ambas ultra fossam † retinere coepit»; |subauditur enim manus: per id quod sequitur illud quod debuisset dici, |ut est |«et iam summa procul uillarum culmina fumant», |cum debuisset praeponere uesperam factam. ex hac figura, id est |synecdoche, nascuntur duae, aposiopesis et epidiorthosis. |de aposiopesi. aposiopesis est dictio cuius finis reticetur, ut aut |terreatur auditor, aut ad desiderium intendatur auditus, ut |«quos ego... sed motos praestat componere fluctus» |et «quem quidem ego si sensero» et |«donec Calchante ministro... / |sed quid ego haec autem nequiquam ingrata reuoluo?». |de epidiorthosi. epidiorthosis est obliuionis correctio, ut |«filius huic fato diuum prolesque uirilis / |nulla fuit primaque oriens erepta iuuenta est»; |hic enim quod oblitus ante dixerat non fuisse, postea corrigens fuisse |quidem dixit, sed cito perisse: Terentius |«filium unicum adolescentem / |habeo. at quid dixi habere me? immo habui, Chreme; / |nunc habeam necne incertum est»: |et Cicero «cum huius mulieris uiro... fratrem uolui dicere; |semper hic erro». |quidam inter tropos ponunt etiam probationem, quae fit modis |tribus, exemplo argumento signo. |de probatione. uel est rei factae uel non factae ratio |confirmatione dictionis ad persuasionem deducta, ac si uoluerimus probare |nescio quem sacrilegium fecisse uel non fecisse. |de exemplo. exemplum est rerum per res diuersas adprobatio, ut |0469| si uoluerimus docere ratione domum regi <et> demus exemplum mundum regi |ratione. exemplum dicitur modis quattuor: a minore ad maius, ut est |«serui mehercule mei si me isto pacto metuerent»; a maiore |ad minus, ut est |«at non uiderunt moenia Troiae / |Neptuni fabricata manu considere in igni», |hoc commune est paradigmati; a simili, ut est «et si me meis ciuibus |iniuria suspectum atque offensum uiderem», e contrario, ut est |«quippe secundae res sapientium animos fatigant, ne illi |corruptis moribus uictoriae temperarent». |de argumento. argumentum est rei confirmatio necessaria probatione |facta, ac si dicas: si dies est, lucet. |de signo. signum est res quae tam credi quam non credi possit, |ac si dicamus eum qui iuxta cadauer occisi gladium tenens inuentus est |homicidium perpetrasse, cum possit signum esse hoc et ueritatis et falsi. |ergo inter paradigma et exemplum et argumentum et signum hoc est, |quod paradigma non inducitur nisi aut a petentibus aut ad petentes, ut |«Antenor potuit» et «quin occidit una Sarpedon»; exemplum uero |de definitione uenit et non petente aliquo, ac si dicas ratione omnes res |humanas regi, ubi etiam mundus regatur ratione; argumentum uero, quod |necessariam habet probationem, quam nec exemplum nec signum, et quod |exemplum et paradigma ex aliis conprobatur, argumentum uero ex ipsius |rei effectu; signum uero inter falsum et uerum positum est, sicut ante |monstraui. hoc tamen scire debemus, quod argumentum, si praeposteram |interdum acceperit dictionem, falsum incipit esse et non firmum, ut puta: |si lucet, dies est, falsum est argumentum, quod oratores non necessarium |uocant: nam et noctu lucere potest. illud uero: si nox est, tenebrae sunt, |aut si dies est, lucet, firmum est, quod illi necessarium nuncupant |argumentum. sin dixerim: si tenebrae sunt, nox est, tale <est> ut: si lucet, |dies est, id est non necessarium. sic Cicero in rhetoricis. |de hemiastato. hemiastaton est, cum dictio continet speciei |ignorantiam et scientiam generis, ut est «hunc, inquit, frondoso uertice |collem / (quis deus incertum est) habitat deus». hic enim certum |est de genere, quod sit in loco deus; sed de specie dubitatur, quis |deus sit. |0470| de metanoea. metanoea uel metagnosis est dictio continens |paenitudinem rei aut factae, quae fieri non debuit, ut «insontem infando |indicio, quia b(ella) u(etabat) / d(emisere) n(eci) n(unc) c(assum) l(umine) l(ugent)», aut non factae, quae fieri |debuisset, ut |«saepe fugam Danai Troia cupiere relicta / |moliri et longo fessi discedere bello; / |fecissentque utinam!». |de exoche. exoche est oratio incipiens ab specie et gradatim ad |genus cum coniunctione decenter adscendens. huius species sunt tres. |de exoche prima. exoche prima fit hoc modo, quando una species |ponitur, et statim genus per coniunctionem crescit, ut est: leonem atque |alias feras: nam leo speciale est, fera generale est. |de exoche secunda. exoche secunda est, cum duo nomina specialia |ponuntur, et sic eminens <oratio ad> generale nomen ascendit, ut est |«probitatem industriam ceterasque artes bonas». |de exoche tertia. exoche tertia eodem modo quo et superiores |conponitur, uno tantum modo addito nomine speciali ante generalem |appellationem, ut est «Hipponem Adrumetum Leptim ceterasque |ciuitates». exoche autem dicta est, quod gradatim oratio emineat: nam |eminere Graece ἐξέχειν dicunt. |huc usque artium grammaticarum fecimus instituta. de catholicis uero |nominum atque uerborum latius exponemus. |0471|\\n |a littera terminatus nominatiuus singularis siue pura siue aliqua |consonanti praeiuncta generis masculini uel feminini tantum modo Latinorum |nominum reperitur, qui genetiuum ae diphthongo terminans docebit nos, |quo modo totos casus utriusque numeri declinemus secundum rationem |primae declinationis, quam paulo ante monstraui. inueniuntur etiam |generis neutri nomina a littera terminata, sed peregrina, quae |declinabuntur ratione tertiae declinationis, quae, sic uti docui, genetiuo is syllaba |terminatur, ut hoc toreuma huius toreumatis, hoc schema schematis. nam |quod Plautus in Amphitryone posuit, «in seruili schema», non neutri |generis declinationem subuertit, sed genus nominis. haec enim schema |declinauit ab hac schema, sicut haec fortuna ab hac fortuna, primae |declinationis, non tertiae hoc schema genere neutro: nam ab hoc schemate |posuisset: a enim terminata nomina generis neutri solius Latinitas non |habet praeter hoc Turia, nomen fluminis lectum in Sallustio, et trium generum |hic et haec et hoc uerna. pronomina uero a littera terminata solius generis |feminini reperiuntur us genetiuo facientia uel ae diphthongo, ut ipsa |ipsius, ista istius, mea meae, tua tuae, sua suae. participium a terminatum |generis tantum modo erit feminini et ae diphthongo faciet genetiuo, ut |haec docta huius doctae. |b littera nullum nomen repperi terminatum; qui inuenerit, et |declinationem demonstret; nec pronomen nec participium. |c littera unum nomen repperi terminatum generis neutri declinationis |tertiae is faciens genetiuo, hoc lac huius lactis. Plautus hoc lacte posuit, |0472| «sicut lacte lactis». quidam putant hoc lact debere dici. sed errant: |duabus enim mutis nullum nomen terminari potest. Vergilius |«lac mihi non aestate nouum, non frigore defit». |et declinatur numero tantum modo singulari. nam quod Plautus lactes |posuit genere masculino numero plurali, non a nominatiuo hoc lac uel hoc |lacte, sed hi lactes numero semper plurali. sunt autem lactes partes |corporis in intestinis pinguissimae. sane pronomina generis omnis inuenies, |hic haec hoc, genetiuo <singulari> ius facientia, huius, genetiuo plurali rum, |horum, datiuo et ablatiuo is, his et ab his. |d littera nullum nomen repperi terminatum; doceat declinationem |qui inuenerit. sane pronomina generis neutri <inuenies genetiuo singulari> |ius facientia, illud illius, istud istius (nam ipsum dicitur, non ipsud: |Vergilius «atque ipsum corpus amici» et «hoc ipsum ut strueret»), |genetiuo <plurali> rum, illorum istorum, datiuo <et ablatiuo is, illis istis et> |ab illis istis. |e littera terminata nomina generis masculini et feminini non inueni |Latina, sed Graeca e producta terminata, quae aut Graeca ratione |declinabuntur nulla ratione Latinitatis, ut haec Danae huius Danaes, qua |syllaba nullus genetiuus Latinus terminatur; aut e in a mutans in nominatiuo |declinabitur ratione primae declinationis, ae diphthongo faciens genetiuum, |Danaa Danaae, Helena Helenae. generis neutri Latina nomina reperies |e terminata, sed correpta, quae is facientia genetiuo declinabuntur |secundum rationem tertiae declinationis, uenientia a communi genere is |terminato cum aliqua consonanti praeposita et iuncta, hoc suaue huius suauis, |hoc monile huius monilis. hoc praesepe huius praesepis hoc genere |declinatur. nam quod Plautus «haec praesepes mea est» genere |feminino, sicut apud Graecos, auctoritas est, non ratio. sed pes terminata |nomina siue correpta siue producta aut tis facient genetiuo aut dis aut |pis, ut praepes praepetis, pes pedis, satrapes satrapis. nam dapes numero |semper plurali declinatur: dapem tantum modo legi numero singulari, |sicut multorum nominum aliqui casus inueniuntur, ut sponte, tabes tabo tabe, |0473| Iuppiter o Iuppiter. nam qui declinat hic Iuppiter huius Iouis, potest et |hic Phoebus huius Apollinis declinare. pronomina uero e correpta |terminata generis quidem masculini ius facient genetiuo <singulari>, plurali |genetiuo rum, datiuo et ablatiuo is, ille ipse, illius ipsius, illorum ipsorum; |generis uero neutri genetiuo singulari is facient, genetiuo plurali um, |datiuo et ablatiuo bus, ut tale quale, talis qualis, talium qualium, talibus |qualibus. nam e correpta uel producta terminatus nominatiuus |participiorum nullius generis inuenitur. |f g h: his litteris terminata nomina non potui reperire, nec |pronomina nec participia. |i littera terminata nomina quattuor tantum modo repperi sine aliqua |declinatione. nam monoptota sunt duo generis omnis, hic et haec et hoc |nihili, hic et haec et hoc frugi, et duo generis neutri numeri tantum |modo singularis, hoc gummi, hoc sinapi; quamuis Plautus in Pseudulo |haec «sinapis» declinauerit. inueni et duo in numero plurali masculina, in |singulari neutra, hi Argi hoc Argos, hi porri hoc porrum. |k: hac littera nullum nomen terminatur ratione in primo libro |monstrata. |l littera terminata nomina Latina generis masculini uel feminini |exceptis quattuor nulla reperies, hic sol, haec Tanaquil, hic consul, hic et |haec et hoc exul; generis uero neutri plurima, quae si erunt monosyllaba, |in genetiuo <l> litteram duplicabunt, mel mellis, fel fellis: excipitur unum |sal salis, unde quidam hoc sale declinant. omnia tamen ratione tertiae |declinationis flectuntur: nam is syllaba genetiuum proferunt. siqua alia |inuenta fuerint, exceptis supra positis, generis masculini uel feminini, |barbara sunt, ut Hannibal Asdrubal. inueniuntur et generis neutri barbara |l littera terminata, hoc Muthul, hoc Suthul, oppidorum nomina. sunt |item generis masculini l littera nomina terminata, Samuel Daniel <Isdrahel>, |huius Samuelis Danielis Isdrahelis. |m littera terminatum nomen generis masculini uel feminini, excepto |uno generis omnis monoptoto, Latinitas non habet, hic et haec et hoc |nequam. neutri generis plurima reperies, quae genetiuo casu aut una i |aut duabus terminabuntur; tunc una, si ante um syllabam nominatiuus i |non habuerit, ut bellum regnum sceptrum, belli regni sceptri. si |habuerit, genetiuo duabus i terminabuntur, ut hoc sacrificium huius sacrificii; |0474| sicut etiam quae ante us syllabam habent i, <ut> Terentius Terentii. ex |quibus una <syllaba> sublata fit uocatiuus singularis, si sint nomina propria, |ut o Terenti; sin appellatiua, nouissimam i in e correptam mutabunt in |uocatiuo, ut o egregie. omnia tamen nomina m terminata secundae sunt |declinationis: nam i faciunt genetiuo, excepto nequam monoptoto. |pronomen m littera terminatum us faciet genetiuo, hoc ipsum huius ipsius, |hoc unum huius unius. |n littera terminata nomina tertiae sunt declinationis: nam omnia |genetiuo is faciunt. Latina quidem generis masculini uel feminini rara |habentur; duo simplicia, hic rien rienis, lien lienis; composita generis omnis |hic et haec et hoc tibicen tibicinis, cornicen cornicinis, fidicen fidicinis; |quamuis Terentius fidicina et tibicina posuerit. neutri generis multa |inueniuntur en in nominatiuo correpta, in genetiuo e in i mutata, ut hoc |pollen pollinis, carmen carminis, lumen luminis, limen liminis. sed |quoniam multa Graeca [Sinon Sinonis] uel barbara [Saxon Saxonis] |reperiuntur generis masculini uel feminini, obseruare debemus ut tunc |producamus, cum apud illos producitur, ut Idmon Idmonis, Sinon Sinonis, tunc |corripiamus, si illi corripiunt, Memnon Memnonis, hic et haec Saxon |huius Saxonis. hic Titan, hic Pan, huius Titanos uel Titanis, <huius Panos |uel Panis>, «Panos de more Lycaei» sine alicuius declinationis ratione: |nulla enim declinatio genetiuum nos syllaba terminat. posuit Lucretius |Graece hoc sanguen, cum sit Latine hic sanguis sanguinis, contra rationem |guis terminatorum, quae genetiuum similem nominatiuo faciunt, [hic |sanguis huius sanguinis] hic anguis huius anguis, hic pinguis huius pinguis. |hoc tamen scire debemus, quod n littera terminatum nomen solius generis |feminini non potest reperiri. |o pura terminata genetiuo o producant necesse est et tertiae |declinationis sint nomina: nam is faciunt genetiuo, leo leonis, Pollio Pollionis. |excipitur unum, quod in genetiuo o in e correptam mutat ante |nouissimam syllabam, hic Anio huius Anienis, nomen fluminis, «gelidumque |0475| |Anienem». cum aliqua uero consonanti praeposita et iuncta et |corripiuntur et producuntur, ideoque per singulas litteras doceamus iunctas o |litterae. bo terminata producuntur genetiuo, Libo Libonis, Carbo |Carbonis. hoc tamen scire debemus, quod omnis nominatiuus o littera finitus |siue pura siue aliqua consonanti praeposita et iuncta corripitur, exceptis |Graecis nominibus, quae producuntur, ut Dido Manto, ideoque |indifferenter declinantur et Graece et Latine, ut «fatidicae Mantus». co |syllaba si inuenta fuerint, producentur et tertiae sunt declinationis: barbara |quaedam audiui, Sicco Sicconis, Franco Franconis. do omnia in genetiuo |o in i mutant, ordo ordinis, hirundo hirundinis, cardo cardinis, exceptis |duobus, quae et in genetiuo o habent productam, pedo pedonis, cerdo |cerdonis: nam Dido Graecum est. fo terminata producuntur in genetiuo, |bufo bufonis, Gorfo Gorfonis, et siqua talia. go finita omnia o in i |mutent in genetiuo casu necesse est et generis sint feminini, uirgo uirginis, |Carthago Carthaginis, uligo uliginis. excipitur unum, quod in genetiuo |ante nis syllabam o producta terminatur et generis est masculini, ut ligo |ligonis. mango Latinum non est, sicut arbitror. nam ambages et |compages nominatiuo utriusque numeri declinantur, sicut strages: Lucanus |«compage soluta», non compagine, a nominatiuo singulari haec |compages, non haec compago; nam compaginis et compagine diceretur. |Vergilius «laxis laterum compagibus», non compaginibus, et «multae |ambages», non ambagines. omnia tamen, sicut docuimus, nomina o |terminata siue pura siue aliqua littera anteposita et iuncta tertiae |declinationis sunt; exceptis Graecis, quae et us faciunt et nis, Dido Didus et |Didonis. ho finita producuntur in genetiuo, «lurcho» lurchonis, lectum nomen |in Plauto, significans ganeonem. hoc tamen scire debemus * |0476| nas syllaba terminata Latina indifferenter declinabuntur, aut primae |declinationis nae genetiuo, Maecenas Maecenae, aut tertiae tis, Maecenatis, |Asprenas Asprenae Asprenatis. Graeca tertiae sunt declinationis acuta |nouissima syllaba contra rationem Latinitatis, sed dis facientia genetiuo, |Maenas Maenadis, nomen Bacchae: sic Persius et Horatius. nes correpta |syllaba nomen terminatum non legi; producta uero, si Latina fuerint, |indifferenter primae uel tertiae declinationis ratione flectentur, Nolanes |Nolanae uel Nolanis. Graeca uero tunc primae erunt declinationis apud |nos, si apud Graecos ου fecerint genetiuo, <tunc tertiae, si apud |Graecos ους fecerint genetiuo>, Ὁστάνης Ὁστάνου hic Hostanes huius |Hostanae, Δημοσθένης Δημοσθένους hic Demosthenes huius Demosthenis. |nis: hac syllaba finita nomina tertiae sunt declinationis similem genetiuum |nominatiuo facientia, ut canis inanis, excepto uno, quod ris facit genetiuo, |cinis cineris. sed haec Latina sunt: nam Graeca nis terminata aut nis |faciunt genetiuo aut dis, Philenis huius Philenidis uel Philenis, Dardanis |huius Dardanidis uel Dardanis. nos terminata nomina tertiae sunt |declinationis is pura facientia genetiuo o correpta, Minos Minois. nus: hac |syllaba omnia nomina terminata secundae sunt declinationis, ni faciunt |genetiuo, Linus Lini, canus cani, sanus sani, Ianus Iani, annus anni, |exceptis duobus tertiae declinationis, <uno ris faciente genetiuo>, Venus |Veneris, altero is noua ratione, anus anuis: Terentius |«huius anuis causa, opinor, quae erat mortua»: |et duobus quartae declinationis, haec manus huius manus, hic sinus |huius sinus. nam neutra nomina nus terminata omnia ris faciunt genetiuo |secundum rationem. hoc tamen scire debemus, quod omnis nominatiuus |us terminatus corripitur, excepto qui in genetiuo <u> habet ante nouissimam |syllabam <habentem> dumtaxat consonantem. nam anus et sus anuis et suis, |0477| quamuis habeant in genetiuo u ante nouissimam syllabam, <tamen |corripiuntur, quoniam ipsa nouissima syllaba> non habet aliquam consonantem * |ante se habens in us secundae declinationis ui terminabit genetiuo iuncta |consonanti, quae conuenit. gnas tertiae sunt declinationis, praegnas |praegnatis. gnes tertiae sunt declinationis, magnes magnetis, e ubique producta. |gnis tertiae sunt declinationis et similem faciunt genetiuum nominatiuo, |hic ignis huius ignis. gnos: hac syllaba nullum nomen repperi |terminatum. gnus: omnia nomina hac syllaba terminata secundae sunt |declinationis, agnus agni, magnus magni, et siqua talia. |pas terminata nomina Graeca sunt tertiae declinationis, lampas |lampadis. pes producta nomina Latina tertiae sunt declinationis, pis faciunt |genetiuo, rupes rupis, uulpes uulpis, puppes puppis, excepto uno |monosyllabo, <quod> dis facit genetiuo, pes pedis. ex eo figurata corripiuntur |et dis faciunt genetiuo, alipes alipedis, sonipes sonipedis. unum excipitur |ab eo tractum, quod in nominatiuo producitur, in genetiuo pis facit, haec |apes huius apis: nam apes quasi ἄπους, quod sine pedibus nascatur, |sicut Vergilius de his «trunca pedum». nam si pes corripueris, erit |barbarismus. Graece significat hominem sine filiis. pes correpta Latina |non tracta a pede tis faciunt genetiuo, praepes praepetis, hospes hospitis. |pis nomina Latina sunt <tertiae declinationis> et dis faciunt genetiuo, lapis |lapidis, Graeca aut dis aut pis, iaspis iaspidis, Serapis Serapidis uel |huius Serapis. pos nomina terminata producuntur et sunt declinationis |tertiae. si sint tamen generis communis, tis faciunt <genetiuo>, ut hic et haec |nepos huius nepotis; unius uero generis <pos> terminata ris, ut lepos |leporis. nam quod Arpos legimus, numero semper plurali declinatur. |correpta pos si inuenta fuerint terminata, Latina non sunt et sunt |declinationis secundae, pi faciunt genetiuo. pus Latina secundae sunt declinationis, |pi faciunt genetiuo, lupus lupi, campus campi, lippus lippi, exceptis |duobus, uno monosyllabo indeclinabili, hoc pus, et uno tertiae ris faciente |genetiuo, lepus leporis o correpta: nam producta significat elegantiam, |Graeca tertiae sunt declinationis dis facientia genetiuo, Oedipus Oedipodis, |Melampus Melampodis; quamuis hic Oedipodes lectum sit. pys: hac |syllaba finita nomina Graeca sunt. nam y litteram Latina nomina neque |habent neque recipiunt. sunt ergo tertiae declinationis Graeca is pura |terminata genetiuo, hic Capys huius Capyis. <pans tertiae declinationis tis |0478| faciunt genetiuo>, hic stipans huius stipantis. hoc tamen scire debemus, |quod omnia nomina n et s terminata tis faciunt genetiuo exceptis duobus, |quae et tis faciunt et dis, frons frondis et frontis, lens lentis uel lendis. |quidam putant haec lentis debere dici et haec lendis, sed errant. |quas: hac syllaba nulla nomina repperi terminata. ques finita nomina |correpta sunt et tertiae declinationis, tis faciunt genetiuo, eques equitis. |nam quies et inquies es terminantur, non ques. nam cum de his ante |tractarim, tamen omnia tertiae sunt declinationis. quis: hac syllaba |tantum pronomina reguntur, nomina nulla terminantur. quos quus: his |syllabis finita nomina secundae sunt declinationis, qui faciunt genetiuo, equus |equi. |ras: hac syllaba finita primae sunt declinationis, rae faciunt genetiuo, |hic Hieras huius Hierae: Cicero in Caesarianis sic «Hieras 'inquit' | Blaesamius et Antiochus». res terminata nomina correpta sunt <tertiae |declinationis> et tis faciunt genetiuo, teres teretis, producta ris, Antores |Antoris, Seres Seris: Lucanus «sub iuga iam Seres»: Verres Verris; |exceptis duobus, uno monosyllabo quintae declinationis, res rei, et uno |disyllabo, quod in genetiuo crescit una syllaba, Ceres Cereris. ris tertiae |sunt declinationis, ris uel dis faciunt genetiuo, haec Iris huius Iris uel |Iridis, hic Paris huius Paris uel Paridis, ut «Parim creat» et «iudicium |Paridis». unum ris facit solum, hic Liris huius Liris. ros finita |nomina producuntur et sunt tertiae declinationis, ris faciunt genetiuo, ros |roris. Graeca secundum rationem suam declinabuntur: si apud illos ος, |apud nos is, ἥρως ἥρωος, <heros> herois; si apud illos τος, apud nos tis, | Ἔρως Ἔρωτος, <Eros> Erotis. Tharros nomen est numeri semper pluralis. |rus terminata nomina, si aliud ex se genus fecerint, secundae erunt |declinationis, ri facient genetiuo, carus cari, austerus austeri, mirus miri. |hac ratione, id est secundae declinationis, etiam Graeca nomina |declinantur, quamuis non faciant aliud genus, Tartarus Tartari, Gargarus Gargari. |quae uero Latina fuerint et aliud genus ex se non faciunt, ea quartae sunt |declinationis, hic currus huius currus, haec nurus huius nurus. |excipiuntur quattuor, unum ri faciens <genetiuo>, quamuis aliud ex se genus non |0479| faciat, hic murus huius muri; alterum indifferenter declinatum et |secundae declinationis ri faciens genetiuo et quartae rus, haec laurus huius lauri |uel laurus; altera duo monosyllaba tertiae declinationis, haec grus gruis, |hoc rus ruris. hoc tamen teneamus, omnia monosyllaba tertiae esse |declinationis exceptis duobus quintae declinationis, spes res. |sas: hac syllaba nulla nomina repperi terminata. ses: hac syllaba |nomina finita Graeca sunt: indifferenter quoque declinantur, et primae sunt |declinationis sae <facientia genetiuo> et tertiae sis, ut Cambyses Cambysae |uel Cambysis, Perses Persae uel Persis. nam quod Sallustius <ait> «ad |bellum Persi Macedonicum», non declinationem mutauit, sed antiqua usus |est consuetudine, datiuum posuit pro genetiuo, ut Cicero «filiumque |Verri» pro Verris, et Vergilius «inmitis Achilli» pro Achillis. sis |omnia nomina tertiae sunt declinationis, is faciunt genetiuo, <Latina quidem |sis>, hic ensis huius ensis; peregrina sis uel dis, Isis Isidis uel Isis, basis |huius basis uel basidis, haec cassis huius cassis uel cassidis, quamuis |Vergilius haec cassida declinauerit. sos: hac syllaba pura nullum nomen |Latinum repperi terminatum, unum Graecum legi in Sallustio secundae |declinationis, haec Amisos huius Amisi. cetera * insons insontis: sic |Horatius. sons uero non legi. Sallustius numero plurali utrumque, «insontis |sicut sontis». de n et s terminatis docui frequentissime. sus: nomina |hac syllaba terminata propria [sunt] uel aliud genus ex se facientia |secundae sunt declinationis, si faciunt genetiuo, Nisus Nisi, proprium et |participium. appellatiua uero, si non faciunt aliud ex se genus, quartae |sunt declinationis, sus facient genetiuo, hic occasus huius occasus. nam |plausus, si sit participium, huius plausi, si nomen appellatiuum non |faciens aliud ex se genus, huius plausus; sicut nisus participium nisi, |appellatiuum unius generis nisus. excipitur unum monosyllabum is faciens |0480| genetiuo, sus suis, ratione monosyllaborum, de qua frequentissime tractaui. |tas: omnia nomina hac syllaba finita tertiae sunt declinationis, tis |faciunt genetiuo, facultas facultatis, et siqua talia. hoc naptas primae est |tae genetiuo faciens, huius naptae, nomen barbarum neutrum contra |rationem neutrorum, quae Latina genetiuum ae diphthongo non terminant, |exceptis tribus, hic et haec et hoc uerna huius uernae, <hic et haec et hoc |aduena huius> aduenae, hoc [flumen] Turia huius Turiae, hoc naptas huius |naptae, genus olei cedro simile, sicut Sallustius in historiarum libro quarto |ait. sed uide ne melius sit, si sit indeclinabile. tes finita nomina Latina |tis faciunt genetiuo, haec rates huius ratis; Graeca uero tae, si apud illos του, |<Achates Achatae Ἀχάτης> Ἀχάτου; at tis syllaba, si apud illos τος, |Crates Cratetis Κράτης Κράτητος, ut Bibaculus de Catone grammatico, |«en cor Zenodoti, en iecur Cratetis». |tis terminata nomina tertiae sunt declinationis, tis faciunt genetiuo Latina, |hic mitis huius mitis, haec neptis huius neptis; Graeca tis uel dis, hic |Attis Attidis uel Attis, haec amystis huius amystis uel amystidis, nomen |lectum in Horatio. tos terminata omnia nomina corripiuntur et Graeca |sunt et secundae declinationis, ti faciunt genetiuo, Neritos Neriti, |Berytos Beryti, Pontos Ponti; quae poterunt Latine melius dici, si o in u |mutauerint. tus terminata nomina exceptis Graecis uenientibus a syllaba tos |cetera facientia aliud genus secundae sunt declinationis ti facientia |genetiuo, ut hic stultus huius stulti: uenatus participium est faciens uenati: |hic artus huius arti, angustus [angusti] (nam artus, id est membra, numero |semper plurali declinantur); non facientia tus, uestitus huius uestitus, res |ipsa. nam hoc tus neutrorum ratione us finitorum ris facit genetiuo, hoc |tus huius turis: Vergilius «ture calent arae»: praeterea monosyllabum |est. excipiuntur duo tis facientia genetiuo, uirtus iuuentus, uirtutis |iuuentutis. |ctus finita nomina, si fecerint aliud ex se genus, secundae sunt |declinationis, rectus recti; non facientia aliud ex se genus quartae, hic |rictus huius rictus, hic luctus huius luctus. excipitur unum, quod quamuis |non faciat ex se aliud genus, tamen cti facit genetiuo, hic lectus huius |0481| lecti; non, ut quidam imperiti dicunt, huius lectus. nam Cicero «me in |meo lecto», qui ablatiuus ab i littera terminato genetiuo uenit, non us; |et Terentius «lectos sterni iube», qui accusatiuus os terminatus <a> |genetiuo uenit i terminato, non us. unum excipitur tertiae declinationis |tis faciens genetiuo, senectus senectutis. ptus finita nomina, si fecerint |aliud ex se genus, secundae sunt declinationis, pti <faciunt genetiuo>, hic |raptus huius rapti; si minus, quartae, ptus facient genetiuo, hic sumptus |huius sumptus * «quos ergo faciunt»; sumptus, acceptus, huius sumpti: |facit enim haec sumpta. stus: finita nomina ista syllaba, si fecerint aliud |ex se genus et si propria sint, secundae erunt declinationis, hic castus |huius casti, hic Augustus huius Augusti; non facientia autem quartae erunt |declinationis, stus facient genetiuo excepto uno mustus musti, hic aestus |huius aestus, hic quaestus huius quaestus. <hic questus>, si participium sit, |huius questi; si non fecerit aliud genus, huius questus: Vergilius |«questuque cruentus». excipitur unum, quod et sti facit et stus genetiuo, |hic cestus, tunica Veneris, huius cesti, hic caestus pugilum huius caestus: |Vergilius «quid siquis caestus ipsius H(erculis)». et orthographia distant |et declinatione. ergo omnia sti faciunt genetiuo exceptis quattuor, |quaestus, aestus, caestus, <questus> querella. thas unum barbarum legi, hoc |naphthas huius naphthae. de hoc et supra docui; sed melius |indeclinabile erit. thes Graecum inueni, sed productum, apud Ouidium, Ianthes |Ianthis uel Ianthidis. this tertiae declinationis this uel dis facit genetiuo, |0482| haec Atthis huius Atthis uel Atthidis: sic Ouidius. thos: nullum nomen |hac syllaba repperi terminatum. thus secundae sunt declinationis, thi |faciunt <genetiuo>, Parthus Parthi, acanthus acanthi: Vergilius «croceo |uelamen acantho»: Xanthus Xanthi. thys uel thrys tertiae sunt |declinationis, is faciunt genetiuo, hic Panthys Panthyis, Othrys Othryis, Tethys |Tethyis. |uas tertiae sunt declinationis, et sis faciunt <genetiuo> et dis, hoc uas |huius uasis uel uadis: Cicero «uultu tamquam uade». ues omnia |corripiuntur et tertiae sunt declinationis, tis faciunt genetiuo, diues diuitis. |uis tertiae sunt declinationis, similem nominatiuo faciunt genetiuum, hic |ciuis huius ciuis, <haec uis huius uis>, et plurali hae uis: nam hae uires |numero semper plurali declinantur. uos uus: rationem supra docui horum |nominum, et quod secundae sint declinationis, paruus parui. |xas: hac syllaba nullum nomen finitum repperi. xes tertiae sunt |declinationis et producuntur, xis genetiuo faciunt, Araxes Araxis, Xerxes |Xerxis. xis Latina xis genetiuo faciunt, hic axis huius axis; Graeca et xis |et dis, hic Alexis huius Alexis uel Alexidis tertiae declinationis. xos |corripiuntur et Graeca sunt secundae declinationis, xi faciunt genetiuo, haec |Naxos huius Naxi. xus secundae sunt declinationis, xi faciunt genetiuo, |laxus laxi, fluxus fluxi, taxus taxi, buxus buxi. excipitur unum quartae |declinationis xus faciens genetiuo, hic luxus huius luxus, luxuriam |significans: Terentius «adulescens luxu perditus». nam luxus, uacillans, |huius luxi facit: Sallustius ablatiuo «luxo pede». zas barbara sunt et |primae declinationis, zae <faciunt genetiuo>, hic Ormizas huius Ormizae. |zes producuntur et primae sunt declinationis, hic Artabazes huius |Artabazae. zis zos zus nulla nomina terminantur. |t duo tantum modo nomina reperiuntur Latina, unum indeclinabile, |hoc git, genus seminis, et unum tertiae declinationis tis <faciens> genetiuo, |caput capitis, et siquid ab eo nascitur, sinciput sincipitis. u omnia |neutra sunt quartae declinationis u terminantia genetiuum datiuum et |ablatiuum, sed producta; nominatiuum accusatiuum et uocatiuum u correpta |0483| terminant, ut hoc cornu gelu ueru. tamen quarta declinatio in genere |quidem masculino et feminino us genetiuo terminatur, in genere neutro u. |x tertiae sunt declinationis, is faciunt genetiuo ante eam c uel g posita, |ut pix picis, arx arcis, nux nucis. excipiuntur IIII, nix niuis, nox |noctis, senex senis, supellex supellectilis. y z nulla nomina terminantur. |omnia igitur nomina monosyllaba tertiae <sunt> declinationis exceptis |quinque, tribus indeclinabilibus, git ir pus, et duobus declinationis |quintae, res rei, spes spei, e contra rationem quintae declinationis correpta |in genetiuo, quoniam nominatiuus ante es consonantem habet iunctam, ut |fides fidei. |ergo breuiter doceamus, quot modis singuli casus utriusque numeri |terminentur. nominatiuus singularis fit modis quindecim, a, e utraque, |i, o utraque, u l m n r s x c t, poeta monile Danae gummi Varro Dido |[ordo] genu mel bonum carmen orator sacerdos uerax lac caput. |genetiuus singularis fit modis quattuor, ae i s u, huius poetae grammatici |sacerdotis cornu. datiuus singularis fit modis quattuor, ae i o u, huic |Aeneae sacerdoti docto genu. accusatiuus singularis fit modis quattuor, |m n s u, hunc sacerdotem carmen pectus cornu. uocatiuus uero tot |modis fit, quot et nominatiuus, id est quindecim, qui supra <scripti> sunt. |ablatiuus singularis fit modis nouem, a, e utraque, i o u m s t, ab hoc |poeta sacerdote specie suaui docto gelu nequam nugas <git>. nominatiuus |pluralis fit modis quinque, a ae i m s, haec regna, hae Musae, hi docti, |hi nequam, hi oratores. genetiuus pluralis fit modis tribus, m s i, |horum bonorum, horum nugas, horum nihili. datiuus et ablatiuus pluralis |fiunt modis tribus, i m s, his et ab his nihili, his et ab his nequam, his |et ab his nugas. accusatiuus pluralis fit modis quattuor, a s m i, haec |regna, hos nugas, hos nequam, hos nihili. uocatiuus pluralis fit modis |totidem, quot et nominatiuus eiusdem numeri, id est quinque, a ae i m |s, o sceptra, o fortunae, o nihili, o nequam, o nugas. hoc tamen scire |debemus, quod, si in casibus cuiuslibet numeri aliquem modum |praetermisimus, de his est monoptotis, nequam nihili nugas. formae casuum sunt |sex, unaria binaria ternaria quaternaria quinaria senaria. senaria forma |regit pronomina tantum modo singularis numeri, nullus nullius nulli |nullum o nulle a nullo. |0484| \\n |in hoc libro etiam de uerbis tractabo, sicut ante promisi. quorum |rationem per singularum litterarum syllabas primae uerbi personae, qualis |sit secunda persona, unde coniugatio declaratur, diligentissime hoc docebo. |atque interim de uocalibus tractemus positis ante nouissimam litteram o |primae uerbi personae. inueniuntur autem uocales ante nouissimam |litteram o tres, e i u [sed i et u correptae]. consonantes uero multae, de |quibus postea docebimus. prima coniugatio tres has uocales ante |nouissimam litteram o primae uerbi personae recipit, <e>, commeo commeas |commeat, i, lanio lanias laniat, u, fluctuo fluctuas fluctuat. secunda |coniugatio e solam recipit ante nouissimam litteram o primae uerbi personae, |doceo doces docet, uideo uides uidet; tertia coniugatio correpta duas, i, rapio |rapis rapit, et u, ruo ruis ruit; tertia producta, quam <quidam> quartam |dicunt coniugationem, et ipsa duas, e, redeo redis redit, et i, munio munis |munit. sed quoniam tota uis uerborum et in tempore praeterito perfecto |modi indicatiui continetur, sicut in secunda persona eiusdem modi |temporis praesentis et in secunda persona modi imperatiui temporis |praesentis <coniugatio> declaratur, per singulas litteras primae uerbi personae |doceamus personam primam eiusdem modi temporis praeteriti perfecti et |modi imperatiui temporis praesentis secundam personam, quae fit litteris |quidem tribus, modis uero IIII, sicut exemplis paulo ante monstraui, a |ama, e producta doce, e correpta lege, i muni. extra hos modos siquod |0485| uerbum alia littera terminauerit secundam personam modi imperatiui |temporis praesentis, nullius coniugationis continet rationem, ut es dic uelis |cedo, et siqua talia. |e: hanc litteram ante o habentia uerba aut primae sunt coniugationis |aut secundae aut tertiae productae: si primae fuerint, <aui> facient |temporis praeteriti perfecti modi indicatiui primam personam, ut commeo |commeas commeaui, remeo remeas remeaui; si secundae, aut cui, ut |arceo arcui, iaceo iacui, aut di, ut prandeo prandi, interdum crescente |una syllaba in principio, ut mordeo mordes momordi, pendeo pendes |pependi, aut xi, ut lugeo luxi, aut gui, ut langueo langui, aut si, <ut> algeo |alsi, ardeo arsi; si tertiae productae, aut ui aut duabus i, ut eo is ii |uel iui. i: hanc litteram ante o habens uerbum aut primae est |declinationis aut tertiae utriusque: si primae, aui facit tempore perfecto, lanio |lanias laniaui; si tertiae correptae, ui separatis, rapio rapis rapui, aut pi, |capio cepi; si tertiae productae, aut ui iuncta aut duabus i, ut munio |muniui uel munii. <u>: hanc litteram separatam ante o habens uerbum aut |primae est coniugationis aut tertiae correptae: si primae fuerint, aui |facient tempore perfecto, fluctuo fluctuaui; si tertiae correptae, separatis ui, |ut ruo rui, unguo ungui, sed antique dicimus ungo ungis unxi. |ergo breuiter per singulas litteras ante eo positas decurramus, ut |facilius cognoscamus e ante o posita cuius sint coniugationis uel quo modo |faciant tempus praeteritum perfectum. a: hanc litteram ante eo habens |uerbum non reperitur. b ante eo posita aut secundae sunt coniugationis |aut tertiae productae: secundae bui faciunt, ut rubeo rubui, sorbeo |sorbui (nam sorbsi barbarismus est); tertiae productae iui uel ii, subeo |subiui uel subii. inueni unum primae coniugationis, <beo> beaui faciens |tempore perfecto: Terentius «ecquid beo te?», beo beas beaui. c ante eo |posita secundae sunt coniugationis et aut cui faciunt aut xi, ut arceo |arcui, luceo luxi. d ante eo posita secundae sunt coniugationis, aut di |faciunt aut si, ut prandeo prandi, ardeo arsi, interdum in principio uerbi |crescente una syllaba, ut mordeo momordi et pendeo pependi (exceptis |duobus defectiuis genere, quae incipientia quasi neutra tempus faciunt |perfectum quasi passiua, id est quasi r littera finita, ut gaudeo gauisus |0486| sum, audeo ausus sum); aut dui, ut studeo studui, strideo stridui. sed |uide ne magis dicendum sit strido stridis: Vergilius «stridunt siluae», |non strident. e ante eo posita tertiam coniugationem productam regit, |tempus perfectum iui faciet uel ii, ut anteeo anteiui uel anteii, praeeo |praeiui <uel> praeii. f: hanc litteram ante eo habens nullum repperi |uerbum. g litteram ante eo habens uerbum secundam regit coniugationem. |tempus uero perfectum modo triplici terminabit: nam aut xi faciet aut gui |aut si, ut lugeo luxi, egeo egui, tergeo tersi. dicimus et tergo tergis |tertia correpta: legimus et «spicula lucida tergent», quod uenit a |tergeo <terges>, et tergunt ab eo quod est tergo tergis: «qua mensas |detergeo». h i k: his litteris ante eo positis uerbum regi non inueni. |l ante eo posita secundam regit coniugationem, specie perfecta lui uel leui |<faciens>, ut caleo calui, deleo deleui, conpleo conpleui. excipitur unum |ab utraque ratione defectiuum genere, faciens speciem perfectam scilicet |quasi passiuam, soleo solitus sum. m ante eo posita primam regit |coniugationem, specie perfecta aui faciens, remeo remeaui, commeo |commeaui. hoc tamen scire debemus, quod omnia uerba e ante o habentia |secundae sint coniugationis necesse est, excepto eo et illis quaecumque ab |hoc uerbo fuerint tracta, quae omnia tertiae sunt productae praeter duo |primae coniugationis, quae supra posita monstraui, remeo commeo. n ante |eo habentia uerba, si uenerint <a uerbo eo>, tertiae productae sunt, specie |perfecta facientia iui uel ii, ut ineo iniui uel inii; si non uenerint, |secundae erunt coniugationis, nui facientia specie perfecta, ut moneo monui. |o ante eo habentia uerba tertiae sunt coniugationis, ui uel ii facientia |specie perfecta, ut coeo coiui uel coii. p: hanc litteram ante eo uerbum |habens non inueni, q: hanc litteram ante eo habens uerbum non inueni. |r: haec littera ante eo posita secundae coniugationis regit uerba, rui |faciunt specie perfecta, careo carui; tertiae uero productae, iui uel ii, pereo |0487| periui uel perii. s ante eo posita unum repperi uerbum tertiae productae, |iui uel ii faciens specie perfecta, transeo transiui uel transii. t: hanc |litteram ante eo inueni, sed secundae coniugationis, specie perfecta |<facientem> tui, ut lateo pateo, latui patui. tertiae productae si inuentum fuerit, |a uerbo ueniet eo is et faciet iui uel ii specie perfecta. nam, sicut ante |docui, e ante eo uerba habentia omnia secundae sunt coniugationis |excepto eo is, et siquid ab eo nascitur. nam tertiae sunt productae praeter |duo uerba primae coniugationis, quae ante posui, commeo commeas, |remeo remeas. tertia enim correpta coniugatio eo non terminatur, sicut |supra monstraui. hoc tamen scire debemus, quod tertiae productae |coniugationis species perfecta duobus tantum modo modis terminatur, iui <uel> |ii. u: hanc litteram ante eo positam uerbum habens secundae |coniugationis inueni specie perfecta faciens iui, coniueo coniues coniui: Cicero |«siqui exire uelint, coniuere possum»: et ceueo ceues ceui, Persius |«an Romule ceues». x y z: has litteras ante eo uerbum habens non |inueni. |quoniam sufficienter, sicut arbitror, de uerbis e ante o habentibus |docui, consequens puto de his tractare, quae i ante o habent, per singulas |litteras ante io positas, quae primam regunt coniugationem uel tertiam |utramque. nam secunda coniugatio eo tantum modo terminatur. a ante |io habens uerbum tertiae correptae inueni, ai faciens specie perfecta, aio |ais ait, ai aisti ait, aie aiat. b ante io habentia uerba tertiae sunt |productae, ui uel bii facientia specie perfecta, ambio ambiui uel ambii. c |ante io habentia tertiae productae <uel correptae> sunt: productae ciui uel |xi facientia specie perfecta, sarcio sarciui, uincio uinxi; tertiae uero |correptae ieci, ut inicio inieci. d ante io non inueni. e ante io non |inueni. f ante io habentia uerba tertiae coniugationis sunt productae, fiui |uel fii faciunt specie perfecta, suffio suffiui uel suffii. unum repperi |eiusdem coniugationis defectiuum genere, sicut soleo solitus sum, sic fio |factus sum. g ante io habens uerbum tale inueni, <fugio>: facit enim fugio |fugis <fugi>, quod est tertiae correptae, cum in imperatiui modi secunda |persona fuge faciat, ut Vergilius «heu fuge crudelis terras». h ante |io habentia uerba primae coniugationis repperi, aui facientia specie |perfecta, hio inhio, hiaui inhiaui. i k ante io finita uerba non inueni. l ante |0488| io uerbum habens tertiae productae repperi, iui uel ii faciens, polio |poliui uel polii. participium passiuum posuit Vergilius, «iam parte |polita», et modi indicatiui actiuitatis speciem inperfectam, polibant. m |ante io habens uerbum non inueni. n ante io habens uerbum, si primae |fuerit coniugationis, aui faciet specie perfecta, lanio lanias laniaui; si |tertiae productae, niui uel nii, <munio muniui uel munii>. o ante io positam |non inueni. p ante io posita tertiae correptae inueni, pui facientia specie |perfecta, rapio rapui, sapio sapui, uel piui, [sapiui rapiui] cupio cupiui. q |ante io positam nusquam inueni, et rationabiliter, quoniam q littera non |scribitur nisi ante u et aliam quamcumque uocalem coniunctam. r ante |io posita tertiae correptae inueni, ri faciens specie perfecta, sed pe |syllaba correpta in principio addita, pario peperi. quidam putant hoc |uerbum et tertiae productae esse. sed errant: nam infinitum <uel> perpetuum |modum Terentius posuit «parere hic diuitias». quod si esset tertiae |productae, ri habuisset syllabam ante re, parire. praeterea re utraque |correpta est. nam si produxeris, erit secundae coniugationis, parere, |ueniens a uerbo pareo pares paret, ut Vergilius «paret Amor dictis». |s ante io habens uerbum primae repperi coniugationis, aui faciens <specie |perfecta>, basio basiaui. t ante io habens uerbum, si tertiae productae |fuerit, tiui faciet specie perfecta, partio partiui: sic Cicero partiuerunt. |dicimus et partior sub eodem intellectu actiuitatis uel uerbi communis |[partior]: Vergilius «et socios partitur in omnes», sicut obsono et |obsonor; utrumque enim in uno intellectu. si primae fuerit, aui faciet, |satio satiaui. u x y z: ante io positas has litteras non inueni. |u ante o posita primae coniugationis uerba regit et tertiae correptae. |nam secundae coniugationis uel tertiae productae <uerba> u ante o numquam |habent, sed secunda e solam, tertia producta e et i. ergo a ante uo |posita, si primae fuerint coniugationis, aui facient specie perfecta, lauo |lauas lauaui [uolo uolaui]; si tertiae correptae, ui, lauo lauis laui. dicimus |0489| et lauor lauaris sub uno intellectu. b ante uo <posita> tertiae correptae |repperi, bui faciens specie perfecta, inbuo inbui. primae uero |coniugationis non inueni. c ante uo <positam> tertiae correptae coniugationis uerba |<regentem repperi>, cui facientem specie perfecta, acuo acuis acui. d: nec |hanc litteram ante uo positam regentem uerba primae coniugationis inueni, |sed tertiae correptae, dui facientem specie perfecta, induo induis indui. |nam, sicut ante docui, u ante o posita aut primae coniugationis uerba |regit aut tertiae <correptae>, secundae uero uel tertiae productae numquam. |e: et huius litterae ante uo positae uerbum tertiae coniugationis <repperi>, |ui faciens specie perfecta, ceuo ceuis ceui: «an Romule ceuis?», |significat autem cum turpitudine cedere uel turpiter incuruari. primae |coniugationis uerbum e ante uo positam habens non inueni. f: hanc litteram |ante uo positam non inueni uerba regere; nouo more unam declinationem |ex hac quasi descendentem legi apud Terentium in hecyra, «fors fuat |pol». g: huius litterae ante uo positae uerbum primae coniugationis non |inueni, sed tertiae correptae, gui faciens specie perfecta, arguo arguis |argui et unguo unguis ungui. dicimus et ungo ungis unxi: nam ungeo |non legi. h: hanc litteram ante uo positam non inueni. i ante uo |posita primam regit coniugationem, speciem perfectam aui facit, deriuo |deriuas deriuaui. k: haec littera ante uo posita nullum uerbum regit. l |ante uo posita tertiam correptam coniugationem regit, lui facit specie |perfecta, diluo diluis dilui. m: hanc litteram ante uo positam non inueni. |n: haec littera ante uo posita tertiam coniugationem regit correptam, nui |facit specie perfecta, ut innuo annuo renuo, innui annui renui. o ante |uo posita primam regit coniugationem, speciem perfectam uaui terminat, |nouo renouo, nouaui renouaui. p ante uo posita tertiam coniugationem |correptam regit et specie perfecta pui facit, spuo spui, respuo respui. q |ante uo posita et primam coniugationem regit et tertiam correptam: |primae quaui facit specie perfecta, aequo aequaui, exaequo exaequaui; |tertiae uero correptae qui, relinquo relinquis reliqui. r: haec littera ante |uo posita et primam coniugationem regit et tertiam correptam: primae |specie perfecta uaui <terminatur>, tertiae correptae ui, ut seruo seruaui, ruo |rui. s ante uo posita tertiam coniugationem correptam regit, suo suis sui. |0490| t ante uo posita primam regit coniugationem et specie perfecta aui facit, |ut fluctuo fluctuas fluctuaui. u x y z: has litteras ante uo positas uerba |regere non inueni. hoc modo declinabuntur omnia uerba o terminata, |ante eam habentia uocales illas, quas memoraui, exceptis defectiuis. |nunc ad syllabas consonantium ueniamus. quae consonantes si sint ante |nouissimam litteram o, aut primae coniugationis facient uerbum aut tertiae |correptae. nam secunda coniugatio uel tertia producta consonantem ante o |litteram numquam habent, sed, ut frequenter docui, secunda quidem e |solam, ut doceo doces; tertia uero producta duas, e et i, ut redeo redis, munio |munis. bo terminata, primae si sint, baui facient specie perfecta, libo |libaui; tertiae uero correptae bsi, ut nubo nubsi, aut bui, ut sorbo |sorbui, quamuis et sorbsi lectum sit. co primae si sint, caui facient specie |perfecta, ut sicco siccaui, dico dicas dicaui: «propriamque dicabo»: |aut cui, ut mico micui; tertiae uero correptae aut ci, ut uinco uici, aut |xi, ut dico dixi, duco duxi, aut ui, <ut> senesco senui et pasco paui. do |primae si sint, aut di facient specie perfecta, ut do das dedi, aut daui, ut |laudo laudaui; tertiae uero correptae aut didi, ut addo addidi, credo |credidi, aut si, ut cedo cessi, aut cidi, ut cado cecidi, caedo caedis cecidi. |nam cedo, quod significat da, sine uerbi totius substantia solum reperitur |numero singulari, cedo, numeri pluralis «cette»: sic Plautus et antiqui |comoediographi, sicut est salue saluete saluere. nam quod Plautus in | truculento posuit «non salueo», inridenter posuit pro persona rustici. fo: |non inueni uerba hac syllaba terminata. go primae gaui facit, ut rogo |rogaui; tertiae uero correptae aut xi, ut pingo pinxi, sugo suxi; aut <si>, |ut tergo tersi: lectum est et tergeo, <unde> utramque declinationem |indifferenter inuenimus, «spicula lucida tergunt» a tergo tergis, <et> |tergent a tergeo terges: et uergo uersi facit: aut gi [ut tango tetigi] et in |principio syllabam adicit, sicut pungo pango, pupugi pepigi. quidam |pepigi defectiuum tempore putant esse, ut odi noui memini. ho primae |coniugationis haui facit, ut incoho incohaui. quidam putant inchoo debere |dici inperitissime. nam neque post c litteram h Latina uerba regit, |0491| exceptis tribus nominibus, pulcher Orchus lurcho: neque o littera ante o in |Latinorum uerborum prima persona reperitur; sed illae tres uocales, quas |ante docui, e i u, nec a nec o. nam quod Plautus <posuit> «boo», Graece |posuit, βοῶ βοᾷς, unde deriuatur reboo. nam Latinum uerbum o ante o |habens nusquam repperi. tertiae uero correptae uerba ho terminata xi |facient, traho ueho, traxi uexi. ko: non inuenitur uerbum hac syllaba |terminatum, rationabiliter. nam k littera non scribitur nisi ante a |litteram in principiis nominum uel uerborum, cum sequentis syllabae |consonans principium sit, sicut <in> institutis artium, hoc est in primo libro, |monstraui, Kamenae kalendae kaleo kareo, et siqua talia. lo primae si |sint coniugationis, laui facient, celo celaui; tertiae uero correptae aut lui, |ut excello excellui, aut li, ut tollo sustollo, tuli sustuli [<sustuli> de |utroque uerbo uenit: nam tuli ab eo quod est fero tuli facit]. mo primae |coniugationis aut maui facit, ut amo clamo, amaui clamaui, aut mui, ut |domo domui, Cicero «domuisti gentes»; tertiae uero correptae aut |psi, ut sumo sumpsi, aut mui, ut tremo tremui. no primae coniugationis |naui facit, sano sanaui; tertiae uero correptae ni, sed in principio syllaba |adiecta, cano cecini, aut ui, ut sino cerno, siui creui. po primae |coniugationis paui facit, ut stipo stipaui, tertiae uero correptae pi, rumpo rupi. |q: haec littera ideo non inuenitur regens uerbum, quoniam nullam |litteram antecedere potest nisi u et aliquam uocalem cum ea antecedente |iunctam. unde supra, cum de uocalibus antecedentibus o litteram tractaremus, |posuimus relinquo relinquis reliqui. ro primae coniugationis raui facit, |oro oraui; tertiae uero correptae aut ui, ut sero seui, aut siui, ut quaero |quaesiui, aut rui, ut insero inserui. so primae coniugationis saui facit, |penso pensaui, tertiae correptae siui, quaeso quaesiui. tale est etiam cerno |cresco creui. to primae coniugationis taui facit, muto mutaui; tertiae |uero correptae si, mitto misi, aut ti, uerto uerti, aut tui, sterto stertui. |si c ante to habuerit prima uerbi persona, prima coniugatio taui facit, ut |macto mactaui, tertia correpta xui, necto nexui, flecto flexui. xo primae |coniugationis uerba xaui facient, flexo flexaui, aut xui, enexo enexas enexui; |tertiae uero sola xui, ut nexo nexis nexui. |0492| quoniam, sicut arbitror, iam sufficienter tractauimus de uerbis o littera |terminatis, nunc ueniamus ad ea, quae or syllaba finiuntur. or syllaba |terminata siue pura siue <iuncta, id est siue> uocali uel consonanti |praecedente, si primae sint coniugationis uel secundae uel tertiae productae, ante |nouissimam litteram s secundae personae actiuitatis ri syllabam accipientia |facient secundam personam passiuitatis, ut amo amas amor amaris, doceo |doces doceor doceris, munio munis munior muniris. tertiae uero correptae |coniugationis uerba i litteram in e mutabunt et sicut illa ri ante s |accipient, ut lego legis legor legeris, et siqua talia. tempus autem |perfectum facient omnes coniugationes participio masculino temporis praeteriti |addita sum syllaba, hic amatus amatus sum, hic doctus doctus sum, hic |scriptus scriptus sum, hic munitus munitus sum. fit autem participium |temporis praeteriti generis masculini ex secunda persona actiuitatis in prima |quidem coniugatione et tertia producta accepta syllaba tu ante nouissimam |litteram s, ut amo amas hic amatus, munio munis hic munitus; in secunda |uero et tertia correpta pereunte littera paeneultima secundae personae |actiuitatis et tu ante s posita, ut doceo doces hic doctus, dico dicis hic dictus, |aut pereuntibus duabus litteris paeneultimis et su ante nouissimam litteram s |posita, ut necto nectis necsus sum; quamuis posterius pro c et s x |posuerint, ut nexus sum. imperatiuus modus passiuitatis re syllaba addita |imperatiuo actiuitatis fiet similis <infinitiuo actiuitatis>, ut amare scribere |munire. de hac tamen ratione et de modo infinito plenius in institutis |artium, id est libro primo, docuimus. illorum uero uerborum, id est r |terminatorum et non uenientium ab o littera, species perfecta notetur de participio temporis praeteriti.\\n|quoniam igitur de pedibus disyllabis et trisyllabis nec non et |quattuor syllabarum in primo docui libro, <de> nominum uero ratione |uerborumque in hoc, consequens arbitratus sum et de structuris placentibus |nostro tempore paucis admodum demonstrare, quas multi credunt metro |debere constare, quorum opinioni non libenter consentimus; quoniam et |0493| Tullius et ceteri oratores monosyllabo struxere uerbo, cum una syllaba |metrum non sit. est autem structura uerborum compositio, dicta ab |struendo, id est componendo, unde structores compositores alicuius rei |dicuntur. quamquam igitur hae in omni oratione seruari debeant, tamen |maxime in uerbis duobus, nouissimo et paenultimo, sunt delectabiliter |componendae. antiqui quidem oratores, in quibus maxime Tullius, numquam |necessariis sensibus praeposuerunt orationis structuram; sed magis fortiter |et graui compositione quam molliter uel laxe dicere maluerunt, et cum |haberent occasionem sic struendi, quem ad modum nostri temporis |homines delectantur, tamquam de industria usi sunt structura forti potius quam |delectanti, sicut exemplis Tullianis breuiter probare poterimus. quod in |primis est uidelicet nostro tempore uitiosum, Tullius non dubitauit uerbo |monosyllabo finire structuram, ut «ab istius petulantia conseruare |non licitum est» et «quae cum his ciuitatibus G(aio) Verri |communicata sunt» et «quod p(opulus) R(omanus) iam diu flagitat, extincta atque |deleta sit». hae compositiones demutatae facient nostri temporis structuras |sic, ex tribrachy et ditrochaeo ‘ab istius petulantia non est licitum |conseruare’, ex trochaeo et dactylo et ditrochaeo ‘quae sunt G(aio) Verri cum |his ciuitatibus copulata’, ex trochaeo et bacchio a longa ‘id quod p(opulus) R(omanus) |iam diu flagitat, extincta sit atque deleta’. disyllaba structura, quae non |ualde quibusdam placet, antiquos uiros uehementissime delectabat. est |enim fortis admodum uitansque etiam nostri temporis barbarismum, si non |fuerit spondeo uel trochaeo post dactylum finita, ut «primus ab oris» |et «in quo meam uoluntatem p(opulus) R(omanus) perspicere possit». sic enim |uersum heroicum hexametrum faciunt, quae sola uersificatio est oratoribus |deuitanda. nam si omnem fugere uoluerint, tacebunt, quoniam nulla oratio |sine metro constat. trisyllaba structura nostro tempore caute ponenda |est, ne aut uersum heroicum faciat ex trochaeo composita et bacchio a |breui, ut capta fuissent, aut, ut quibusdam placet, barbarismum, |si ex spondeo uel iambo uel quouis pede, cuius sit nouissima syllaba |natura longa, componatur et aliquo pede trisyllabo, qui positus bene sonet. |nam si plausibilis non fuerit barbarismum nostri temporis uitans, nec |0494| structuram faciet nobis placentem, quale est exemplum et illud inter multa |similia Tullianum, «sententia sua liberat» et «cuius ego causa |laboro». quattuor syllabarum structura sic uitabit nostri temporis |barbarismum, sicut disyllaba, quamuis multi non sapienter et in tali |compositione barbarismos esse dixerint, si paeneultimum uerbum habeat |nouissimam syllabam natura longam, ut «ad meas capsas admisero» et |«industriaeque meae contenderem». ergo si nos ad eius modi |structuram aliqua necessitas detulerit, poterimus reprehendentes inperitissimos |comprobare, si nosmet nostrum officium fecerimus, corripientes syllabas |breues, longas producentes, ut est «causa laboro», sa producentes, et «capsas |admisero», sas producentes. in istis enim tantum modo syllabis, si |correptae fuerint, erit barbarismus, non in tota compositione structurae, id est |«capsas admisero», quoniam barbarismus una parte orationis fit, pluribus |numquam. nam si hoc ita esset, non in tantum doctrina latuisset, ut eam |Tullius ignoraret, uel tantum potuisset, ut ea post illum et multos ante |alios nostris temporibus nosceretur; quorum uelim obscuram peritiam |deuitare illorum nobilissima neglegentia decoratus. |nunc igitur quoniam docuimus haec, quae a nobis stultissime |reprehenduntur, indifferenter a prioribus posita, structuras nobis delectabiles |componamus. amphibrachys et molossus probare deberes, amphibrachys |et bacchius a longa dolore derisus, anapaestus et paeon tertius fieri |potuisset, anapaestus et ionicus minor modicos coluerunt, antispastus et |molossus coheredem detraxit, amphimacrus et hippius secundus optime |nauigaui, bacchius a longa <geminatus> detrudit heredem, bacchius et |molossus cantare fecerunt, bacchius a breui et hippius secundus dolores |detulerunt, choriambus et hippius primus condidimus sepultura, chorius, |id est trochaeus, et bacchius a longa esse delectum: chorius et paeon |tertius facient illam structuram Tullio peculiarem, «esse uideatur»: |dactylus et ditrochaeus hostibus temperare, dactylus et ionicus minor |omnia placuerunt, ditrochaeus et bacchius a longa uindicatur electus, |dactylus et paeon tertius curiam renouare, dactylus et dispondeus lumina |deponebant, epitritus quartus et bacchius a longa deducente subducit, |epitritus quartus et molossus inpellente deuinxit, epitritus <quartus> et |dispondius contemnere persuadenti, epitritus tertius et ditrochaeus piratico |liberasset, hippius tertius, id est epitritus, et hippius primus prouincia |0495| recedentis, hippius tertius et hippius secundus dilexerant Caepiones, |praedonios uindicasti, ionicus maior et ionicus minor contagia doluerunt, |ionicus maior et ditrochaeus depellere castitatem, paeon primus et |hippius quartus decipere contendebat, paeon secundus et dispondeus |pericula deuitaui, trochaeus et bacchius a longa sume deceptum, tribrachys |et ditrochaeus Cererem decanamus. |has quidem a nobis repertas structuras composuimus, nunc aliquas |Tulli componamus, quae possint auditores nostri temporis delectare. |amphimacrus et antispastus «maxime laboraret», bacchius a longa et paeon |tertius «pudentem exitum quaesisse uideatur», trochaeus et |bacchius a longa «securi esse percussum», «iste uexarat», «stare |non posse», proceleumaticus et ditrochaeus [scire uoluerunt] «populus |Romanus uoluerit uindicare», bacchius a longa et molossus |<«causamque cognouit»>, trochaeus et molossus «ipsa delegit». amphibrachys |et molossus «probare deberent», antispastus et bacchius a longa |«uoluntate concedam», choriambus et ditrochaeus «ingenio sustinere», |dactylus et antispastus «corpore perhorresco», paeon primus et |ditrochaeus «iudicium sustinebit», bacchius a longa <et molossus> |«subscriptor addatur», diiambus et hippius secundus «iniuria |commoueri», tribrachys et hippius quartus «cuius quaestor fueris |accusare», dactylus et hippius quartus «procellam temporis deuitare», |iambus et ditrochaeus «diu machinatur», choriambus et paeon tertius |composui rationem. sed ut breuissime de structuris delectantibus |doceamus, obseruandum est nobis ne aut uersum heroici metri faciamus |aut in natura longam syllabam paeneultimo uerbo terminato trisyllabo |finiamus; ceteris paene omnibus auditores possumus delectare. |0496|\\n|Marius Plotius Sacerdos composui Romae docens de metris. |cum de institutis artis grammaticae primo libro me tractauisse comperisset |uir clarissimus Vranius, nec ei displicuisset, uel quod non absurde |compositus, uel quod ad eius filium uirum clarissimum mihi contubernalem |et aetate paene studiisque coniunctum Gaianum scriptus esset, compulit |ut etiam de nominum uerborumque ratione nec non etiam de structurarum |compositionibus exprimendis breuiter laborarem. cuius praestantissimi uiri |iussionibus libens arbitror libro secundo nos explicabiliter oboedisse. nunc |in hoc siue tertio siue nouissimo artium libro, ab eodem summo uiro |commendatus uobis uiris amplissimis, nobilitatis splendore praedito Maximo et |omni laude praedicabili Simplicio, quorum et ad quos seria non nisi de |0497| litteris exercentur, quoniam iubere dignati estis, me posse etiam de |metris tractare iudicastis, breuiter esse componendum decreui. sed quoniam |metrorum rationem dicturos prius decet pedes considerare, quibus sunt |carmina modulanda, de horum numero, nomine, nominum deriuatione |schematibusque, quam uerissime poterimus, breuiter explicemus.  |sunt igitur pedes alii disyllabi, alii trisyllabi, quorum unde nomina |deducta sint doceamus et quot habeant schemata. sunt et ex disyllabis |geminatis pedes tetrasyllabi, quorum et nomina et schemata subiungemus. |sunt et ex disyllabis et trium syllabarum pedibus copulatis pedes |syllabarum quinque et ex duplicatis trisyllabis pedes senarum syllabarum, de |quibus non arbitror esse necessarium diligentius laborare. |disyllabi pedes sunt numero quattuor, ideo quoniam una syllaba duo |schemata habet; nam aut longa est aut breuis: duae syllabae quattuor |schemata habent; nam aut ambae breues sunt, aut ambae longae, aut una |breuis una longa, aut una longa una breuis. pyrrichius pes ex duabus |breuibus constat temporum duum, ut erus, qui a pyrricha, lusus genere, |nomen accepit, quia hoc sono milites usi «sub armis» per ludum, ut ait |ille, ciebant simulacra pugnae. ipsa tamen pyrricha dicta est a Pyrricho |Cydonio, qui primus Cretenses sub armis saltare ad huius pedis sonum |instituit. alii dicunt a Pyrro, Achillis filio, quem primum in tumulo |0498| patris sui armatum honoris gratia saltauisse. Aristoteles autem Achillem ait |huius lusus inuentorem fuisse. quibusdam placet ab ardore, id est a |uelocitate sui soni, nomen accepisse hunc pedem [ἀπὸ τοῦ πυρός, id est |a flamma, ac per hoc a uelocitate]. cognatus enim sensus ardoris et |uelocitatis est, unde «instant ardentes Tyrii», id est festinantes, et |«ardet abire fuga», id est festinat. pyrrichio contrarius est spondeus ex |duabus longis temporum quattuor, ut heres. qui a sacrificio nomen |possedit, quod Graece σπονδή nuncupatur, quoniam hoc sono hymnos, id |est laudes, dis inmortalibus decantabant. iambus ex breui et longa |constat temporum trium, ut Ceres. cui nomen Iambe, Celei filia, dedit, quae |cauillationes iocosas huius pedis sono dicens risum Cereri hospitanti ibi |gratissimum commouebat: unde etiam huius pedis metrum comoediis, hoc |est rei gratissimae, commodatur. trochaeus ex longa et breui constat |temporum trium, ut cera, dictus [trochaeus] a uelocitate rotae, quam suo |sono imitatur, quae Graece τροχός nuncupatur. alii chorium appellant, |quia ad choros aptam modulationis continet rationem: unde etiam pes |qui ex hoc et iambo constat choriambus nominatur. |trisyllabi pedes sunt octo, ideo quoniam tres syllabae octo schemata |habent. sed unde traxerint nomen docebo sine exemplis, quoniam in |primo libro explicabiliter demonstraui. dactylus dictus est a digito, cuius |articulis figuratur, incipiens a longa, desinens in duas breues: digitus |enim Graece δάκτυλος nuncupatur. anapaestus dactylo contrarius, inde |dictus, quod ei referiatur [id est repercutiatur], quod Graeci ἀναπαίειν |dicunt. tribrachys a suarum syllabarum qualitate nomen accepit, quod |tribus breuibus constet, quae Graece βραχεῖαι nuncupantur. molossus |dictus, quod a Molosso, Cretensi uiro, repertus est [hunc quidam et |creticum dicunt]. amphibrachus nuncupatur, quod ex utraque parte, quod |0499| Graeci ἀμφί dicunt, breuem, quam illi βραχεῖαν nuncupant, continet. |amphimacrus, sicut ante se pes, nomen accepit, quod ex utraque parte |longam, quam Graeci μακράν dicunt, habet. dictus est tamen hic pes |etiam creticus, quoniam in Creta insula Corybantes, ut uagitum Iouis nati |celarent Saturnum, scutis suis sic sonuerunt, grauiter breuiter grauiter. |bacchius dictus est, quod Bacchica, id est Libero patri accepta, modulatio |huius pedis sono componebatur. palimbacchius dicitur, quod bacchio |contraponitur. |simplices igitur pedes sunt duodecim. ceteri uero omnes compositi |sunt, ex disyllabis quidem sedecim, quoniam quattuor syllabae sedecim |schemata habent. quorum nomina unde deriuata sint doceamus. |proceleumaticus dictus est, quod choros concitantes, ut celerius saltationem |celebrarent, inter se hortabantur, et hortatio Graece κέλευσις nuncupatur: |dispondeus dicitur, quod ex duobus spondeis componitur: choriambus, |quoniam ex trochaeo, qui et chorius dicitur, et iambo constet: antispastus, |quoniam ex utraque parte a breuibus reuellatur, quod Graeci ἀντισπᾶν |dicunt: ditrochaeus, quod ex duobus trochaeis figuretur, nomen accepit; |diiambus ante se positi pedis ratione dictus est, quod duobus iambis |teneatur: ionici, qui sunt duo, ab Ione inuentore suo dicti. epitriti |quattuor sunt, ideo hoc nomine uocati, quod ad tres breues una longa uariis |uicibus teneatur. paeones tot sunt numero, quot etiam epitriti; a Paeone |poeta nomen inditum possederunt. |quinque syllabarum pedes ex disyllabis et trisyllabis uel contra |compositi sunt numero XXXII, quoniam quinque syllabae XXXII schemata |habent: qua ratione etiam metrum heroicum, quod quinque pedibus |uariatur, XXXII schemata habet. sex syllabarum pedes sunt numero LXIIII, |quoniam sex syllabae schemata habent totidem. hoc tamen scire debemus, |quod quinque syllabarum pedes et sex in metro reperiri possunt, et |maxime in chororum modulatione, sed non scanduntur more eorum pedum, |qui ex quattuor syllabis constant. nam illi iuncti ex disyllabis uno |nomine suo nuncupantur, hi uero per eas partes, per quas compositi sunt; |ut si sit ex spondeo et dactylo pes compositus, non totus ipse scanditur, |0500| sicut proceleumaticus, sed spondeo et dactylo: sic etiam si ex duobus |dactylis componatur. sed horum omnium subiungere schemata est quidem |possibile, sed molestum. | metrorum alia sunt simplicia, alia composita. de simplicibus ante |tractemus; in quibus generalia sunt octo, de simplicibus pedibus quattuor, |de compositis totidem et ipsa simplicia nuncupata. ex dactylo dactylicum |metrum dictum, ex anapaesto anapaesticum, ex iambo iambicum, ex |trochaeo trochaicum. haec quidem ex simplicibus pedibus facta sunt metra. |ex compositis uera, quae similiter metra simplicia nuncupantur, haec sunt, |a choriambo pede choriambicum, ex antispasto antispasticum, ex ionibus |ionicum, ex paeonibus paeonicum. haec metra diuisa per octo undecim |reperiuntur. additur enim dactylico quidem spondeadeum, unde etiam |apud Homerum inuenitur uersus omnibus spondeis constans, |«Ἀτρείδης τὼ δ᾽ αὖτ᾽ ἐκ δίφρου γουναζέσθην». |apud Vergilium, si unam detraxerimus syllabam illi uersui, faciemus |spondiazontem, |«aut leuis ocreas lento ducunt argento», |e littera sublata, ubi est syllaba cre. anapaestico metro proceleumaticum |additur. nam quoniam dactylo anapaestus contrarius est, ideo |proceleumaticum metrum ex breuibus omnibus constans contra spondeadeum undique |longum, quod dactylico additur, secum habet. ionicum duplex est: est |enim a maiore, est a minore. sic ergo metra sunt generalia ex octo |undecim, dactylicum, spondeadeum, anapaesticum, proceleumaticum, |iambicum, trochaicum, choriambicum, antispasticum, paeonicum, ionicum |maius, ionicum minus. dactylicum metrum solum simplicibus scanditur |pedibus, dactylo, spondeo, trochaeo, sed in nouissima parte, quamuis |quidam trochaeum nec in nouissima dactylici metri parte concedant, quoniam |nouissima syllaba in omni metro indifferens est. sed hac sua ratione |errant. alia uero metra per syzygian uel dipodian scanduntur. syzygia |0501| disyllabis pedibus iunctis unum facit pedem; dipodia uero quinque uel sex |syllabis composita pedibus, unde constat, scanditur separatis. |<in> praepositis metris haec considerare debemus, an generalia sint, ut |dactylicum uel iambicum, an specialia, ut heroicum <uel> hipponactium; deinde |quantitatem, an dimetrum, an trimetrum, an tetrametrum; deinde |catalexin, cuius species sunt quattuor, acatalecta, <catalectica, brachycatalecta, |hypercatalecta. acatalecta species est> quae finitur <in> suos pedes uel |suorum pedum tempora habentes, ut puta dactylicum in dactylum [uel in |spondeum] uel aliquem tot habentem tempora, quot etiam dactylus, ut |quadrupedante putrem sonitu quatit ungula puluerem |uel |«at tuba terribilem sonitum procul aere canoro». |catalectica species est quae minus una syllaba <uel uno tempore> |terminatur, quam sui pedis quantitas exigit syllabarum uel temporum, ut |«postquam res Asiae Priamique euertere gentem». |trochaeus est enim gentem, cum deberet aut dactylus esse aut spondeus. |brachycatalecta species est quae in metris scandendis per syzygian, id est |per binos pedes disyllabos, uenit, cum in nouissimo pede composito |debenti esse tetrasyllabo unus pes de simplicibus deest, id est duae |syllabae, ut |Maecenas atauis edite re. |hic enim unus pes simplex deest, id est duae syllabae, ut sit plenum |metrum asclepiadeum, quod spondeo et choriambis <duobus et iambo> constat. |hypercatalecta species est, cum finitis pedibus metri praepositi necessariis |una syllaba abundat, ut |«omnia Mercurio similis uocemque coloremque»: |0502| que syllaba abundat, quam imperitissimi et omni arte metrica separati |hebetudine quadam decepti sequenti uersui iungunt, «que / et crines |flauos», cum non sit artis prioris uersus pedes sequentibus copulare. nunc, |sicut proposuimus, de dactylico metro primum breuiter doceamus.dactylicum metrum omnibus et simplicius et antiquius est, quod |diuiditur in species XVII: hexametras quidem quattuor, heroicam, |bucolicam hexametram, choeriliam, priapeiam; pentametras quattuor, |acatalectam pentametram integram, dipenthemimericam archilochiam dactylicam, |sapphicam, simmiam; tetrametras duas, bucolicam tetrametram uel |heroicam, anacreontiam; trimetras quattuor, hemidexiam, glyconiam, |pherecratiam, tertiam trochaicam; dimetras tres, adoniam, hymenaicam, |penthemimericam, sed simplicem. de his et horum schematibus per exempla |tractemus. |de heroico metro. heroicum metrum et delphicum et theologicum |nuncupatur, heroicum ab Homero, qui hoc metro heroum facta composuit, |delphicum ab Apolline Delphico, qui primus hoc usus est metro, |theologicum ab Orpheo et Musaeo, qui, deorum sacerdotes cum essent, hymnos |hoc metro cecinerunt. hoc metrum recipit pedes hos, spondeum et |dactylum, trochaeum, sed sexto loco, id est nouissimo. spondeus igitur et |dactylus uariati faciunt metrum habere schemata XXXII, quae aut |exemplis auctorum aut nostris docebimus. |de schematibus heroici metri XXXII. monoschematistus dactylicus |dicitur qui omnes pedes quinque dactylos habet (nam sextus pes non |numeratur inter schemata), cuius exemplum hoc est, |«at tuba terribilem sonitum procul aere canoro». |0503| monoschematistus spondeadeus, cum quinque pedibus spondeis uersus |fuerit compositus, ut |armatumque auro suspexit Oriona. |pentaschematisti dactylici fiunt modis quinque: si primus sit dactylus, |ceteri quattuor spondei, ut Lucretius libro III |«lumine qui finem uitae fecit et ille», |Vergilius |«Nereidum matri et Neptuno Aegaeo»; |si secundus sit dactylus, ceteri spondei, ut est |«aut leuis ocreas lento ducunt argento»; |si tertius dactylus, ceteri spondei, ut |tunc formas molles radianti ducunt auro; |si quartus dactylus, ceteri spondei, ut |«armatumque auro circumspicit Oriona» |et |«quae quondam bustis aut culminibus desertis»; |si quintus dactylus, ceteri spondei, ut |«siluestris raris sparsit labrusca racemis». |hoc modo fiunt spondeadei pentaschematisti: si primus sit spondeus, ceteri |dactyli, ut |«o regina, nouam cui condere Iuppiter urbem»; |secundus spondeus, ceteri dactyli, ut |«tu calamos inflare leuis, ego dicere uersus»; |tertius spondeus, ceteri dactyli, ut |«pocula bina nouo spumantia lacte quotannis»; |quartus spondeus, ceteri dactyli, ut |«nec tibi diua parens generis nec Dardanus auctor»; |0504| quintus spondeus, ceteri dactyli, ut |‘at tuba terribilem sonitum procul aere curuo’. |decaschematisti dactylici fiunt modis decem: si primus et secundus dactyli |sint, ceteri spondei, ut |«saxa per et scopulos et depressas conuallis»; |primus et tertius dactyli [sint], ceteri spondei, ut |Dardanidum fortissime magnae gentis Hector; |primus et quartus dactylus, ceteri spondei, ut |o Danaum uirtus et gloria Nestor * ; |primus et quintus dactyli, ceteri spondei, ut |«de grege non ausim quicquam deponere tecum»; |secundus et tertius dactyli, ceteri spondei, ut |non me carminibus superet nec Phoebi cultor; |secundus et quartus dactyli, ceteri spondei, ut |postquam res Asiae magno ceciderunt lapsu; |secundus et quintus dactyli, ceteri spondei, ut |«contemplator item cum se nux plurima siluis»; |tertius et quartus dactylus, ceteri spondei, ut |non me Musarum comitem Marium non laudo; |tertius et quintus dactylus, ceteri spondei, ut |«tunc alnos primum fluuii sensere cauatas»; |quartus et quintus dactylus, ceteri spondei, ut |«quam Iuno fertur terris magis omnibus unam». |eadem ratione fiunt decaschematisti spondeadei, sicut exemplis docebimus: |primus et secundus spondeus, ceteri dactyli, ut |«infandum regina iubes renouare dolorem»; |primus et tertius spondeus, ceteri dactyli, ut |«absinthi laticem deceptaque non capiatur»; |primus et quartus spondei, ceteri dactyli, ut |«postquam res Asiae Priamique euertere gentem»; |0505| primus et quintus spondei, ceteri dactyli, ut |fulgur terribili sonitu quatit altos montes; |secundus et tertius spondei, ceteri dactyli, ut |«conticuere omnes intentique ora tenebant»; |secundus et quartus spondei, ceteri dactyli, ut |«iamque tibi ne uana putes haec fingere somnum»; |secundus et quintus spondei, ceteri dactyli, ut |defuit exemplum tibi ponere lectum prius; |tertius et quartus spondei, ceteri dactyli, ut |«inde toro pater Aeneas sic orsus ab alto»; |tertius et quintus spondei, ceteri dactyli, ut |«cara deum soboles, magnum Iouis incrementum»; |quartus et quintus spondei, ceteri dactyli, ut |schemata carminibus cecini haec uobis plane. |huius metri, id est heroici, uirtutes sunt tres: si ἀσύνδετος uersus |fuerit, id est sine coniunctione, ut est illud Graecum, |«μῆνιν ἄειδε, θεά, Πηληϊάδεω Ἀχιλῆος», |Latine sic, |«hic alienus ouis custos bis mulget in hora»: |si fuerit tetracolos, id est si quattuor uerbis uel quibuslibet partibus |orationis fuerit diuisus, cuius uirtutis exemplum Latinum melius lectum est |quam Graecum, |«saltantis satyros imitabitur Alphesiboeus», |Graecum sic, |«αἰδέομαι βασιλῆα πολυχρύσοιο Μυκήνης», |sed πολυ fecit illum quasi pentacolon, nam πολύχρυσος compositum |nomen est: si fuerit rhopalius uersus, qui a monosyllabo uerbo incipiens |gradatim crescit et ῥόπαλον, id est Herculis clauam, imitatur ab |angusto et tenui in latitudinem desinens, ut |0506| «ὦ μάκαρ Ἀτρείδη μοιρηγενὲς ὀλβιόδαιμον». |Latinum non repperi, sed potui illum Vergilii uersum uerba commutans |sine sensus laesione formare, |«quarum quae forma pulcherrima Deiopea», |ut sit sic, |quae quarum facie pulcherrima Deiopea. |de hexametro heroico et eius schematibus satis dictum: nunc de |hexametro bucolico paulisper tractemus. quod metrum ab heroico hoc |differt, quod illud schemata habet triginta duo, hoc uero decem. nam primi |pedes tres uariati schemata faciunt octo: nam quartus pes semper |dactylus sit necesse est. quintus pes duo schemata habet: nam aut spondeus |est aut dactylus. nam sextus, id est nouissimus, sicut in heroico metro, |indifferens inter schemata non computatur. |de hexametro bucolico et eius schematibus decem. bucolicum |hexametrum Daphnis pastor uel Thyrsis repperisse dicuntur, qui pastores et poetae |fuisse perhibentur, de quorum officio nomen est inditum huic metro, ut |bucolicum diceretur. de cuius schematibus exempla omnia de bucolico |carmine Vergilii componamus. monoschematistus dactylicus hexametri |bucolici fit hoc modo, si tres primos habuerit dactylos (nam de quarto nulla |quaestio est, quod dactylus sit), ut |«ulla dolum meditantur, amat bonus otia Daphnis». |monoschematistus spondeadeus fit, cum tres primi pedes spondei sunt, <ut> |«mutabit merces, omnis feret omnia tellus». |trischematisti dactylici dicuntur, cum duo dactyli sunt et spondeus: hi |enim, id est dactyli, aut duo iuncti ponuntur et tertius spondeus, ut est |«quin age, siquid habes, in me mora non erit ulla»; |<aut> dactylus spondeus dactylus, ut est |0507| «lenta salix feto pecori, mihi solus Amyntas»; |<aut> spondeus duo dactyli, ut est |«si nescis, meus ille caper fuit, et mihi Damon». |hoc modo etiam trischematisti spondeadei fieri possunt, duo spondei et |dactylus, ut est |«et longum formose, uale uale, inquit, Iolla»; |spondeus et dactylus spondeus, ut est |«et me Phoebus amat, Phoebo sua semper apud me»; |dactylus duo spondei, ut est |«iudicio nostro tantum tibi cedit Amyntas». |de quinti pedis schematibus duobus damus exempla aut Vergilii aut nostra: |Vergilii hoc est, ut dactylus sit quintus pes, |«omnia fert aetas, animum quoque, saepe ego longos»: |ut sit spondeus quintus pes, in hoc metro hoc erit exemplum, |Daphnidis hoc metrum uel Thyrsidis esse constat. |sic igitur bucolicum hexametrum schemata habet decem, heroicum uero |hexametrum triginta duo. nunc de choerilio metro secundum |dispositionem specierum metri dactylici doceamus. |de choerilio hexametro et eius schematibus octo. choerilium metrum, |quod et diphilium et angelicum nuncupatur, constat penthemimerica |caesura et syllaba et altera penthemimerica. unde est metrum hexametrum |catalecticum: una enim syllaba deest ut sint in eo pedes sex. huius |metri est Graecum exemplum |0508| ἡνίκα μὲν βασιλεὺς ἦν Χοιρίλος ἐν σατύροις, |Latine sic. |intereunt pecudes, stant corpora magna boum |[sed exemplis schemata octo doceamus]. ponamus igitur schemata quattuor, |sed duplicata utriusque caesurae penthemimericae, sicut antea docui, |syllabam adicientes primae caesurae, in qua syllaba finiatur pars orationis |necesse est: bini dactyli cum suis syllabis et una syllaba in medio plus, ut |arma uirumque cano nunc arma uirumque cano; |bini spondei cum suis syllabis et una in medio plus, id est in fine primae caesurae, |mox et frumentis est, mox et frumentis; |bini dactyli et bini spondei cum suis syllabis et una plus in medio, |omnia Mercurio dant, dant Musae dulces; |bini spondei et bini dactyli cum suis syllabis et una in medio plus, |exempla uero nos omnia nostra damus; |singuli dactyli et singuli spondei ex utraque parte cum suis syllabis et |una syllaba in medio plus, |cuncta tibi nunc do sic carmina te digna; |singuli spondei et singuli dactyli cum suis syllabis et una in medio plus, |Musarum cecini nunc cuncta metra tibi; |dactylus, spondeus, sua syllaba et una altera plus, spondeus, dactylus <et> syllaba, |optima Musarum do metri choerilii; |spondeus, dactylus, sua syllaba et una altera plus et dactylus, spondeus |et syllaba, |praecepta memorans de pectore caelesti. |haec sunt schemata metri choerilii. sed ne quis nos imperitiae arguat, |quod quattuor schemata praemisimus esse huius metri, sed bina singulae |0509| caesurae, et exempla posuimus octo, hoc debet scire, quod singulae |caesurae huius metri percussae quaterna schemata habent, inter se tamen |copulatae altera quaterna. nam aut quattuor sunt dactyli, ex utraque parte |bini; aut quattuor sunt spondei, ex utraque parte bini; aut primi duo |sunt dactyli et duo spondei nouissimi; aut duo spondei primi et nouissimi |duo dactyli; aut in prima parte dactylus et spondeus et in nouissima |similiter dactylus et spondeus; aut in prima parte spondeus et dactylus, in |nouissima similiter spondeus et dactylus; aut in prima parte dactylus et |spondeus, in nouissima spondeus et dactylus; aut in prima <parte> spondeus |et dactylus, in nouissima dactylus et spondeus. quorum schematum |exempla supra tractaui. |hoc tamen scire debemus, quod ex hoc metro sublata illa syllaba, |quae plus ponitur in prima caesura penthemimerica, et secunda caesura |remanente integra monoschematista dactylica penthemimerica erit metri |elegiaci secundus uersus pentameter. quod metrum ideo non est additum |in numero specierum metri dactylici, quoniam non est uniforme per |singulos uersus, sed binos, et quoniam species est speciei, id est metri |choerilii, non generis, id est metri dactylici. tamen demus exempla |schematum metri elegiaci, quod primum uersum habet schematum XXXII: nam |heroicum continet, cuius metri schemata supra monstraui. nunc secundi |uersus schemata * habet, sicut exemplis docebo. secunda uero caesura |et ipsa penthemimerica monoschematista est: nam semper duos dactylos |habet; prior uero aut duos dactylos, ut est |accipe carmina nunc, Maxime, iussa tua; |aut duos spondeos, ut est |hoc metrum coeptum Simplici iussa tenet; |aut dactylum et spondeum, ut est |grammaticus dat haec carmina sic elegi; |aut spondeum et dactylum, ut est |et te, Maxime, nunc gaudet habere deos. |elegiacum metrum dictum est, quod εε sonat interiectionem flentis, et hoc |0510| metro mortuis fletus componebant antiqui uel epigrammata consecrationum, |sicut Horatius docet de arte poetica [sic], |«uersibus inpariter iunctis querimonia prima, / |post etiam inclusa est uoti sententia compos». |auctorem uero huius metri, id est elegiaci, alii Pythagoram, alii Ortugen, |non nulli Mimnermum dicunt. unde de incerto auctore eleganter Horatius |lusit sic, |«quis tamen exiguos elegos emiserit auctor, / |grammatici certant, et adhuc sub iudice lis est». |nunc secundum ordinationem supra positam quartam speciem hexametram |metri dactylici doceamus, quae est priapeia. |de metro priapeio monoschematisto hexametro. priapeium metrum |monoschematistum est: constat enim spondeo, duobus dactylis, spondeo, |dactylo, spondeo, ut est apud Homerum uersus ille, |«Κουρῆτές τ᾽ ἐμάχοντο καὶ Αἰτωλοὶ μενεχάρμαι». |inueni et apud Vergilium hac diuisione, <in> qua tamen obseruandum est ut in |utraque uersus diuisione finita sit pars orationis, ut est illud Vergilianum, |«externum tulit aut cruor hic de stipite manat», |et illud alterum, |«cui non dictus Hylas puer et Latonia Delos». |hoc metrum diuisum faciet per singulas diuisiones suas duo trimetra, de |quibus opportunius tractabo. |nunc quoniam hexametras species quattuor metri dactylici |tractauimus, consequens est ut, sicut ordinauimus, de pentametris doceamus. |de pentametro integro acatalecto monoschematisto. est metrum |integrum pentametrum dactylicum, quod semper quinque dactylis constat, |quale est exemplum Graecum illud, | δειμοναμφεαηνενηπυωμενονωαητο |Latina exempla haec, |0511| «Italiam sequimur fugientem et uoluimur» |et |«quadrupedante putrem sonitu quatit ungula» |et |‘at tuba terribilem sonitum procul aere <dat>’. |huic metro detracta syllaba nouissima facit metrum simmium sic. |de metro simmio pentametro monoschematisto. simmium metrum |pentametrum monoschematistum est: constat enim semper quattuor |dactylis et quinto pede disyllabo indifferenti. unde [quasi] quintus pes |schemata habet quattuor: nam aut spondeus erit aut pariambus [id est |pyrrichius] aut trochaeus aut iambus. de quibus schematibus quattuor |Latina dabimus <exempla>: nam Graecum unum repperi solum, |«χαῖρε ἄναξ ἕταρε ζαθέας μάκαρ ἥβας». |Latina exempla haec sunt: quattuor dactyli et spondeus, ut est |fulmine magna Iouis ferit oppida grandi; |quattuor dactyli et pariambus [id est pyrrichius], ut est |ipse pater tuam Iuppiter erige domum; |quattuor dactyli et trochaeus, ut est |culminibus crepitans sonat horrida grando; |quattuor dactyli et iambus, ut est |agricolis dedit omnia dulcia Ceres. |huic metro, id est simmio, metrum aeolicum dactylicum sapphicum |contrarium est. nam incipiens a pede disyllabo <quolibet> desinit in dactylos |quattuor, sicut exemplis docebimus. |de metro aeolico sapphico pentametro dactylico. metrum aeolicum |sapphicum pentametrum constat, sicut dixi, primo pede disyllabo quolibet, |ceteris quattuor dactylis. unde primus pes eius quattuor schemata habet, |sic uti simmii metri pes nouissimus, quod exemplis Latinis quidem |quattuor docebimus: nam Graecum unum repperi. Graecum exemplum hoc est, |0512| «ἠράμαν μὲν ἐγὼ σέθεν, Ἄτθι, πάλαι πόκα». |Latina exempla haec sunt: spondeus, quattuor dactyli, ut est |«o regina nouam cui condere Iuppiter»; |pariambus [id est pyrrichius], dactyli quattuor, ut est |erat Hectoreus tumulus rapidum prope, |trochaeus, quattuor dactyli, ut est * |Ceres, magna deum genetrix, Phrygiam regit. |de sapphico aeolico pentametro satis dictum: nunc ad penthemimericum |duplex archilochium pentametrum ueniamus. |de metro dipenthemimerico archilochio pentametro. archilochium |dipenthemimericum pentametrum constat ex duabus diuisionibus |penthemimericis monoschematistis: semper enim binis dactylis constant, ut est |exemplum Graecum, | ἐν δὲ Βατουσιάδης, ἐν δὲ Βατουσιάδης, |Latine sic, |Simplici summe uirum, Maxime summe uirum. |hoc metrum archilochium pentametrum dactylicum dipenthemimericum ab |elegiaco metro hoc differt, quod illud habet primum uersum heroicum |hexametrum, secundum uero dimetrum penthemimericum, hoc uero solum |dipenthemimericum; et quod illud primam caesuram tetraschematistam |habet, hoc uero utramque monoschematistam. |de pentametris dactylicis speciebus quattuor satis dictum: nunc ad |tetrametras species ueniamus, quae sunt numero duae, sicut supra praemisi. |de tetrametro bucolico uel heroico. tetrametrum bucolicum octo |schemata habet. tres enim pedes primi uariantur: nam quartus semper |dactylus sit necesse est in bucolico tetrametro. in heroico uero sunt |schemata XVI: nam quattuor pedes uariantur in tetrametro heroico, sicut |exemplis docebimus, de bucolico quidem tetrametro ex libro bucolicorum |uel georgicorum, de heroico uero tetrametro de omni corpore Vergilii. |tres dactyli, nam quartus <semper> dactylus, <ut> |0513| «ulla dolum meditantur, amat bonus»; |tres spondei et dactylus, ut |«mutabit merces omnis feret»; |duo dactyli spondeus et dactylus, ut |«quin age siquid habes in me mora»; |dactylus duo spondei et dactylus, ut |«iudicio nostro tantum tibi»; |dactylus spondeus dactylus et dactylus, ut |«lenta salix feto pecori mihi»; |duo spondei dactylus et dactylus, ut |«et longum formose uale uale»; |spondeus duo dactyli et dactylus, <ut> |«et nobis idem Alcimedon duo»; |spondeus dactylus spondeus et dactylus, ut |«et me Phoebus amat Phoebo sua». |sic ergo bucolicum quidem tetrametrum octo schemata habet, quarto |pede semper dactylo, ceteris tribus uariatis. heroicum uero tetrametrum, |quamuis et ipsum quattuor habeat pedes dactylicos, sicut et ilud, tamen |schemata habet XVI, quoniam quattuor pedes uariati XVI schemata faciunt, |quod exemplis docebimus. quattuor dactyli, ut |sic tibi nulla dies malum inferat; |tres dactyli spondeus, ut |«Tityre tu patulae recubans sub»; |duo dactyli duo spondei, ut |«talia saecla suis dixerunt»; |dactylus tres spondei, ut |«candidus insuetum miratur»; |quattuor spondei, <ut> |«flammarum longos a tergo»; |tres spondei unus dactylus, ut |«exportant tectis et tristia»; |duo spondei duo dactyli, <ut> |«mox et frumentis labor additus»; |spondeus tres dactyli, ut |0514| «saltantis satyros imitabitur»; |dactylus spondeus dactylus spondeus, ut |«Musa mihi causas memora quo»; |spondeus dactylus spondeus dactylus, ut |«clamoremque ferunt ad litora»; |spondeus dactyli duo spondeus, <ut> |«insignem pietate uirum tot *» |dactylus spondeus duo dactyli, ut |«hinc pecudes armenta uirum genus»; |spondeus dactylus duo spondei, ut |«circum perque duas in morem»; |duo dactyli spondeus dactylus, ut |«Calchidicaque leuis tandem super»; |duo spondei dactylus spondeus, ut |«contundet moresque uiris et». |huc usque de bucolico uel heroico tetrametro: nunc de secunda specie |dactylica tetrametra anacreontia componamus. |de metro anacreontio tetrametro dactylico monoschematisto. |anacreontium tetrametrum dactylicum a tetrametro bucolico hoc differt, quod |illud quidem octo schemata habet et quartum pedem semper dactylum, |hoc uero monoschematistum est: nam semper tribus dactylis percutitur et |quarto pede spondeo. cuius metri exemplum Graecum est |«ἁδυμελὲς χαρίεσσα χελιδοῖ», |Latinum exemplum hoc, |«o mihi praeteritos referat si». |quoniam de tetrametris dactylicis speciebus docuimus, nunc de |trimetris dactylicis doceamus. |de hemidexio trimetro acatalecto dactylico. hemidexium trimetrum |dactylicum, ut quibusdam placet, monoschematistum est, ut semper tribus |dactylis percutiatur, negantibus aliquod metrum speciale plus quam unum |schema posse recipere impertissime. nam heroicum cum sit speciale, |0515| tamen nullo quamuis imperitissimo contra dicente habet schemata XXXII. |ergo et hemidexium trimetrum dactylicum schemata habet octo, de |quibus unum solum ponam. Graecum exemplum [hemidexium] quod repperi |tribus dactylis constans, ut |«ξεῖνε τὸν Ἀρχεβίου τάφον». |Latinum exemplum [hemidexium trimetrum dactylicum] hoc erit |monoschematistum dactylicum, ut |«et Chaos et Phlegethon loca». |secunda species trimetri dactylici glyconia nuncupatur, de qua breuissime |doceamus. |de glyconio trimetro dactylico. glyconium trimetrum dactylicum |monoschematistum est. constat enim semper spondeo, duobus dactylis, sicut |omnibus peritissimis placuit; ut quibusdam non bene curiosis placet, |incipiens a quolibet disyllabo, ut primus pes quattuor schemata habeat et |duo pedes schemata CCLVI, ut quiuis de trisyllabis pedibus sint, qui sunt |octo. Graecum exemplum hoc est, |«ἄριστον μὲν ὕδωρ ὁ δέ», |Latinum hoc, |«o regina nouam cui». |de tertia specie trimetra dactylica breuiter componamus. |de pherecratio monoschematisto symptycto. pherecratium trimetrum, |quod quidam symptycton, alii anapaesticum dicunt, monoschematistum est: |semper enim spondeo daactylo spondeo percutitur. cuius exemplum |Graecum est |«χρυσὸς αἰθόμενον πῦρ», |Latinum |0516| cessit condere gentem. |his copulatis, glyconio praeposito et pherecratio subiuncto, erit illud |metrum hexametrum monoschematistum priapeium, de quo paulo ante |monstraui, quod constat prima parte ex glyconio, spondeo duobus dactylis, in |nouissima uero, sicut pherecratium, spondeo dactylo spondeo, |o regina nouam cui cessit condere gentem, |«externum tulit aut cruor hic de stipite manat», |«cui non dictus Hylas puer et Latonia Delos». |* est trochaicum trimetrum habens schemata IIII. |de trochaico trimetro. trochaicum trimetrum quattuor schemata |habet: duobus enim pedibus uariatis tertium semper trochaeum habeat |necesse est. <ex duobus dactylis et trochaeo>, |«μή τι φόβονδ᾽ ἀγόρευε», |«Oebale quem generasse»; |huic contrarium ex duobus spondeis et trochaeo, |«et longum formose»; |<ex> dactylo spondeo <et trochaeo>, |«quidue dolens regina»; |<ex> spondeo dactylo <et trochaeo>, |«insignem pietate». |huc usque de trimetris: nunc ad dimetra ueniamus. |de adonio dimetro sapphico dactylico. adonium dimetrum dactylicum |catalecticum a Sappho inuentum, unde etiam sapphicum nuncupatur, |monoschematistum <est>: semper enim dactylo et spondeo percutitur, | ὦ τὸν Ἄδωνιν. |unde in sapphici metri conclusione <est cum conclusione> sensus apud |Horatium sic, |«terruit urbem», |«Pyrrha sub antro»: |Vergiliana haec, |0517| «Iuppiter urbem», |«ora tenebant». |huic metro, id est adonio, addita syllaba faciet metrum hymenaicum. |de hymenaico dimetro sapphico. hymenaicum dimetrum dactylicum |sapphicum monoschematistum est: semper enim duobus dactylis constat, |«Ὕμεν᾽ Ὑμήναον /, | ὦ τὸν Ἀδώνιον», |«inde toro pater», |«mens sibi conscia». |huic metro acatalecto, id est hymenaico, addita syllaba faciet metrum |archilochium penthemimericum, sed simplex. |de archilochio penthemimerico simplici hypercatalecto. archilochium |penthemimericum simplex hypercatalectum monoschematistum est: constat |enim semper duobus dactylis et syllaba, | ἐν δὲ Βατουσιάδης, |«μῆνιν ἄειδε θεά», |«arma uirumque cano», |«Lydia dic per omnis». |hoc metrum duplicatum faciet archilochium dipenthemimericum |pentametrum, de quo paulo ante tractaui. |hoc tamen scire debemus, quod dactylicum metrum et eius species |XVII <ex> quattuor catalexibus unam solam non recipit brachycatalectam. |has tibi dactylici species per carmina metri |bis senas et quinque simul dedit ore Sacerdos. iambicum metrum non ut dactylicum simplex est, sed uarium. |cuius species sunt infinitae, sed principales et nobilissimae XXIII hae. pura |0518| iambica trimetra, quae archilochia nuncupatur, quae solos iambos recipit |et raros spondeos. |de puro iambico trimetro archilochio acatalecto. de hoc metro, id |est puro iambico trimetro archilochio, exempla Graeca haec sunt, |«πάτερ Λυκάμβα, ποῖον ἐφράσω τόδε;» |et |«ἰὼ Κάικε Μύσιαί τ᾽ ἐπιρροαί», |Latina haec, |«ibis liburnis inter alta nauium» |et |«paratus omne Caesaris periculum». |huius pedibus [id est iambici metri] ideo additus est pes spondeus, ut |eius uelocitas tardaretur. sic enim Horatius de metro iambico docet in |libro qui inscribitur de arte poetica, |«syllaba longa breui subiecta uocatur iambus, / |pes citus»; |postea de eodem |«non ita pridem, / |tardior ut paulo grauiorque ueniret ad aures, / |spondeos stabilis in iura paterna recepit». |est et tragicum iambicum et comicum iambicum et clodum iambicum, |quod hipponactium nuncupatur. scanduntur autem pedibus quinque, |dactylo spondeo iambo tribrachy anapaesto. hoc tamen obseruare debemus, |quod in prima parte et tertia et quinta hi pedes quinque reperiuntur; in |secunda uero et quarta parte (nam de sexta nulla ratio est, quoniam in |omni metro pes nouissimus indifferens est), illos ponere debemus, qui ex |breui incipiunt, iambum tribrachyn anapaestum. sic Horatius de arte|0519| poetica propter iambicum pedem, «non ut de sede secunda / cederet aut |quarta», id est non permittens spondeo partem secundam uel quartam. |sextae partis ideo non fecit mentionem, quoniam, sicut ante dixi, de pede |nouissimo nulla ratio est. notandum tamen est quod frequenter docuimus |excepto dactylico et eius speciebus cetera omnia metra per dipodian uel |syzygian scandi, sicut ipse Horatius docet, «non ut de sede secunda / |cederet aut quarta socialiter», id est sociatus et copulatus cum altero de illis |scilicet quattuor, quos supra docui cum spondeo in iambicum metrum |conuenire. distant tamen inter se hae species iambici metri, quas supra |posui, usu pedum. nam in tragico, ut altius sit, spondei frequenter |ponuntur. est enim res tumida tragoedia. sic Horatius, |«indignatur item priuatis ac prope socco / |dignis carminibus narrari cena Thyestae», |id est humili et uili sermone [hoc est comica]. nam frequenti iambo |res tragica dici non debet. in comico uero iambico frequentiores iambi, |anapaesti uel tribrachi debent poni, quia res comica, id est urbana et |laeta, uelociori pronuntiatione per breues pedes est componenda. clodum |uero, id est hipponactium, in ceteris quidem quinque simplicibus pedibus |simile est tragico quam comico iambico, in nouissimo uero ab ambobus |discrepat. nam ante nouissimam syllabam non ut illa breuem habet, sed |longam. |de hipponactio clodo trimetro acatalecto iambico ananio. |hipponactium trimetrum clodum percutitur sicut iambicum trimetrum archilochium |comicum uel tragicum, sed paenultimam syllabam longam habet contra |illorum rationem, quae breuem habent. exemplum clodi hipponactii |hoc est, | ἀκούσαθ᾽ Ἱππώνακτος, οὐ γὰρ ἀλλ᾽ ἥκω, |Latinum, |0520| Latina trado carmina sic Sacerdos. |crescit autem iambicum metrum a dimetro usque ad tetrametrum |et catalexis recipit totas, id est quattuor, quamuis ausi sint multi et |pentametra et hexametra iambica componere. de quibus omnibus exempla |ponemus. |de dimetro catalectico iambico anacreontio. dimetrum catalecticum |anacreontium heptasyllabum <fit> hoc modo, |«ὁ μὲν θέλων μάχεσθαι», |«πάρεστι γάρ, μαχέσθω», |obliuionem sensit. |deest enim una syllaba ut sit dimetrum plenum, ideo catalecticum. |de acatalecto dimetro archilochio. acatalectum archilochium |dimetrum iambicum fit syllaba addita anacreontio dimetro catalectico, ut est |«τίς σὰς παρήειρε φρένας;», |«obliuionem sensibus», |«Anacreonta Teium». |de dimetro acatalecto clodo hipponactio. hipponactium dimetrum |acatalectum clodum iambicum fit hoc modo, cum paenultima syllaba pedis |quarti simplicis longa sit, cum [iambico] deberet esse breuis, |«χαῖρε ὦ Λεσβία Σαπφώ», |salue o Lesbia Sappho. |0521| de alcmanio trimetro brachycatalecto coluro. trimetrum iambicum |brachycatalectum colurum, quod alcmanium nuncupatur, percutitur sic, |cum nouissimus pes, id est tertius, debens et ipse, sic uti duo ante se, |quattuor habere syllabas duas habeat, ut est |«ἀσπὶς μὲν οὐκέτ᾽ ἐστὶν οὐδ᾽ ἴχνος», |«relapsus atque notus in uultus». |huic si addiderimus alterum pedem disyllabum iambum, erit trimetrum |iambicum purum acatalectum archilochium, de quo paulo ante tractaui, |«ἀσπὶς μὲν οὐκέτ᾽ ἐστὶν οὐδ᾽ ἴχνος βαθύ», |«relapsus atque notus in uultus honor», |«beatus ille qui procul negotiis». |de trimetro catalectico iambico. trimetrum catalecticum iambicum |fit hoc modo, cum una syllaba deest ut sex pedes iambici binis iunctis |trimetrum faciant, ut est |† αντωτιμουσαπροσιμησον † |[hic enim cum una syllaba in fine deest, catalecticum fecit esse non |trimetrum iambicum, ut est] |0522| setosa duras exuere pellis. |huic enim si fuerit addita in fine syllaba, fiet archilochium, de quo paulo |ante tractaui, |† αντονινοτιμουσαπροσαδμι † |«setosa duris exuere pellibus», |«πάτερ Λυκάμβα, ποῖον ἐφράσω τόδε;», |«ibis liburnis inter alta nauium». |de paliambico comico trimetro acatalecto. paliambicum comicum |trimetrum acatalectum fit hoc modo, primo pede anapaesto, secundo iambo, |tertio dactylo, tribus iambis. sed nouissima syllaba indifferens: inuenitur |enim pyrrichius, qui per communem syllabam finit partem orationis |[poterit pro iambo accipi], | Δίδυμός ποθ᾽ ἡμῖν περιτυχὼν ὁ μουσικός, |Didymus cares musice poeta lumine. |de hipponactio trimetro ananio clodo acatalecto. hipponactium |ananium clodum trimetrum iambicum acatalectum fit hoc modo, cum |nouissimus pes disyllabus a longa incipiat, cum deberet a breui, ut iambus sit, |non spondeus uel trochaeus, ut est exemplum hoc, | ἀκούσαθ᾽ Ἱππώνακτος, οὐ γὰρ ἀλλ᾽ ἥκω, |«ὦ Κλαζομένιοι Βούπαλός τε κἄθηνις», |0523| non usitatas inferam positiones, |cares amore castitas incendenti. |de duplici clodo hipponactio trimetro acatalecto. duplex clodum |hipponactium trimetrum acatalectum fit hoc modo, cum tertii pedis quattuor |syllabae sint longae, ut est exemplum hoc, |«ἀναξίως ἀδμῆτι προσπταίων κώλῳ», |senes quod omnes rideant cunctos canos. |hic enim pes nouissimus quattuor suas syllabas longas habet, πταίων κώλῳ. |cunctos canos. |de amphicolo hipponactio trimetro acatalecto. amphicolum |hipponactium [clodum] <trimetrum acatalectum> fit hoc modo, cum ex utraque |parte iambici trimetri, prima et nouissima, clodum sit metrum. in prima |clodum est, cum in secundo loco debente poni iambo uel tribrachy uel |anapaesto spondeus uel dactylus ponatur, sic et in nouissima, quale est hoc |exemplum, |«ὁ Κιθαιρὼν Λυδίοισιν ἐν χοροῖς βακχῶν», |‘uos istaec intro auferte abite iam nostri’. |nam aecin secundus pes spondeus est, cum deberet unus esse de his qui |a breui incipiunt iambicis, <sic> et nouissimus. ideo amphicolum, <quod> ex |utraque parte, quod ἀμφί Graece dicitur, clodum sit, quod Graeci χωλόν |uocant. |0524| de tetrametro iambico brachycatalecto coluro. tetrametrum |brachycatalectum colurum fit hoc modo, cum nouissimus pes debens habere |syllabas quattuor duas habeat, ut est |«ὁ Πύθιος μεσομφάλοις θεὸς παρ᾽ ἐσχάραις», |«post insepulta membra differant lupi mali». |hic enim unus pes disyllabus deest ut sit tetrametrum plenum acatalectum. |miurum dicitur, quod minus sit, quod Graeci μι dicunt, <in> coda, id est |nouissima parte, quam Graeci οὐράν uocant. sic et colurum, quod sit | κολοβόν, id est curtum, ἐν τῇ οὐρᾷ, id est in coda, in fine. |de tetrametro catalectico comico. comicum tetrametrum catalecticum |fit hoc modo, cum nouissimus pes tres habeat syllabas, debens habere |quattuor, | δίκαιός ἐστιν ὁ φθόνος, τὸν γὰρ φθονοῦντα δάκνει, |«indormit unctis omnium cubilibus» malignus. |hic enim una syllaba deest ut sit integrum tetrametrum acatalectum, de |quo breuiter doceamus. |de tetrametro acatalecto iambico * tetrametrum choricum |hypercatalectum fit hoc modo, cum in locis quidem paribus pedes iambici |trisyllabi ponuntur incipientes a breui, hoc est tribrachys et anapaestus, et |in nouissimo aut bacchius a breui <aut> amphibrachys propter nouissimam |syllabam indifferentem; in locis uero imparibus iambici disyllabi, aut iambus |aut spondeus, ut est |multos Helena uiros lepida suo subigit amore pulchro |et |recte Phrygia magnae Cereris adit genua sibi benigna, |0525| εἴδω τρυφερόν, εἴδω μελιχρόν, εἴδω ἁπαλόν, εἴδω ἄγαλμα, |cantas nimium, uolas nimium, cessas modicum, erras hirundo, | ὀ μῦς διέφαγε τὴν παγίδα, τυροῦ λεπίδα κακῶς μασᾶται, |mones, Helene, uates Phrygie fatis solite ueris moueri. |de tetrametro brachycatalecto clodo <uel> episcazonte trimetro. |tetrametrum clodum brachycatalectum, quod et episcazon trimetrum |nuncupatur, fit hoc modo, cum quartus pes debens esse tetrasyllabus duas |habeat syllabas, ideo brachycatalectus; clodus propterea, quod ipsum pedem |nouissimum disyllabum debens habere iambum habeat spondeum, |«Ἐρμῆ μάκαρ καθ᾽ ὕπνον οἷδας ἐγρήσσειν», |«non ut superbas inuidae Carthaginis» arces. |hoc a miuro tetrametro, de quo paulo ante tractaui, ideo differt, quod |illud nouissimum pedem iambum habet, mali, hoc uero spondeum, arces, |illud σχαραις, hoc γρησσειν. |de tetrametro perfecto acatalecto clodo. tetrametrum acatalectum |clodum fit hoc modo, cum quattuor pedes iambicos tetrasyllabos habeat, |sed octauum disyllabum spondeum pro iambo, |† ανασσαθνατωπκονααχουσαριορονινσου † |«parumne campis atque Neptuno superfusum» dextris. |0526| hoc a tetrametro acatalecto, de quo supra docui, hac ratione differt, quod |in illo nouissimus pes disyllabus a breui incipit, in hoc a longa; in illo |iambus, θαγαρ, enim, eos, in hoc spondeus, αισσου, dextris. |de cinaediambico tetrametro brachycatalecto. tetrametrum |cinaediambicum brachycatalectum fit hoc modo: duos primos pedes iambicos |tetrasyllabos habebit, tertium hexasyllabum ex tribrachy et dactylo |constantem, quartum uero trisyllabum, sed a breui incipientem, aut anapaestum |aut amphibrachum, |† ταχυσεμετλμτυχηβιοτονμαινετεπροβασα † |«fractosque remos differat» zephyrus arduus uerendus. |de satyrico tetrametro coluro. tetrametrum satyricum colurum est |quod constat spondeo iambo spondeo tribrachy et tribus iambis, ut sit |tetrametrum brachycatalectum, | τὸν Πύθιον τὸν Δήλιον ὃν ἔτασσε † βίχορος, |Musae Iouem laudate et agiles choros date. |hoc a tetrametro brachycatalecto miuro, de quo supra docui, hac ratione |distat, quod illud quartum pedem simplicem disyllabum habet, hoc uero |trisyllabum tribrachyn. in illo φαλοις, bradif, in hoc λιονον, teeta. |secundum rationem metri iambici huc usque extendi metrum |iambicum deberet, a dimetro usque ad tetrametrum, quamuis Horatius usque |ad trimetrum praeceperit, cum de sexto pede uel septimo iambico nullam |fecerit mentionem. sed quoniam multi ausi sunt et pentametra et |hexametra et heptametra et octametra iambica facere, de his quoque |0527| breuissime doceamus. metri iambici schemata, sicut quibusdam placet, sunt |numero MMXLIIX; sicut ratione colligimus, CCCXX. |de pentametro catalectico iambico. pentametrum catalecticum |iambicum tale est: quattuor pedes iambicos tetrasyllabos habet, quintum |trisyllabum pro tetrasyllabo, ut |qua tristis Orion cadit quietiusue nec feratur aequor. |hoc potest diuidi in dimetrum acatalectum archilochium, de quo supra |docui, |† φαβθυαοσθοθιαθυς † |«frangit trementes ilices», |et in trimetrum catalecticum, de quo similiter supra tractaui, |nec sidus atra nocte amicum apparet, |setosa duras exuere pelles. |de hexametro iambico catalectico. hexametrum iambicum |catalecticum tale est, quinque pedes iambicos tetrasyllabos recipiens et sextum |trisyllabum, |«nam qualis aut Molossus aut fuluus Lacon, / amica uis |pastoribus, / per altas». |hoc diuisum facit dimetrum acatalectum, |«parata tollo cornua», |et tetrametrum catalecticum, |0528| «qualis Lycambae spretus infido gener / Bupalo». |de heptametro acatalecto iambico. heptametrum acatalectum septem |integros pedes iambicos tetrasyllabos habet, ut |«minusue languet fascinum, / quod ut superbo prouoces |ab inguine, / ore adlaborandum est tibi». |hoc diuisum poterit acatalectum trimetrum et acatalectum tetrametrum |facere, quorum supra exempla tractaui. |de octametro catalectico iambico. octametrum catalecticum fit septem |pedibus iambicis tetrasyllabis, <octauo trisyllabo>, |«non ut superbas inuidae Carthaginis / Romanus arces |ureret / intactus aut Britannus * ». |hoc quoque diuisum facit tetrametrum integrum acatalectum et |tetrametrum catalecticum, de quibus supra docui. hoc tamen scire debemus, |quod praeter heptametrum cetera superuacua, hoc est pentametrum |hexametrum octametrum, catalectica sunt; solum uero heptametrum |acatalectum. nullum tamen de his quattuor aut brachycatalectum aut |hypercatalectum poterit reperiri. species iambici metri, quas nunc dedi, uiginti |tres sunt, sicut exempla tradunt. | de metro trochaico et eius speciebus XI |trochaicum metrum in prima quidem parte et tertia et quinta pedes |recipit duos, trochaeum et tribrachyn, in secunda uero et quarta et sexta |uel nouissima quinque recipit pedes, trochaeum tribrachyn anapaestum |spondeum dactylum uel amphimacrum propter nouissimam syllabam |0529| indifferentem. unde schemata habet CCLXXXVIII. crescit tamen a dimetro |usque ad tetrametrum. |de anacreontio trochaico dimetro acatalecto. trochaicum |anacreontium dimetrum acatalectum est quod constat trochaeis quattuor, qui iuncti |faciunt dimetrum acatalectum, ut |aura ueris et fauoni. |de euripidio dimetro catalectico. trochaicum dimetrum catalecticum |euripidium fit una syllaba a superiore metro sublata. |de dimetro catalectico clodo trochaico. trochaicum dimetrum |catalecticum clodum fit hoc modo, cum paenultima syllaba debens breuis esse |longa sit, ut |Gratiae decorae stant. |de dimetro brachycatalecto coluro ithyphallico. trochaicum |dimetrum brachycatalectum colurum, quod ithyphallicum dicitur, fit tribus |trochaeis; ideo colurum brachycatalectum, quod duae syllabae desunt in |fine, ut sit dimetrum integrum acatalectum, |† μημετωλεφειτε † |«pauperum tabernas». |ithyphallicum dictum, quod hoc sono cantantes Athenienses Libero patri | φαλλόν, id est fascinum uirilem, ἴθυνον, id est ciebant, dicentes εἴθε | μ᾽ ἰθύφαλλε. nunc de trimetris trochaicis breuiter doceamus. |de trimetro catalectico trochaico. trimetrum catalecticum fit, cum |quinque pedes sint trochaici et una syllaba, ut est |Faunus immolare siue malit † se. |de trimetro catalectico <clodo>. trimetrum catalecticum clodum est |tale, quale superius, sed paenultima syllaba longa pro breui, |«οἱ θεοὶ τὰ κοινὰ Ταντάλῳ δόντες», |0530| arma ferte, date tela celata. |de trimetro brachycatalecto <coluro> chorio palintrochaico. trimetrum |brachycatalectum colurum chorium palintrochaicum fit, cum quinque pedes |trochaici metri ponantur, debentes esse sex, ut sit trimetrum acatalectum, |immemor struis domos seueras. |de tetrametro catalectico. tetrametrum catalecticum trochaicum fit, |cum septem pedes trochaici metri ponuntur et syllaba, |non ebur nec aureas trabes Laconicas mihi. |de tetrametro coluro <brachycatalecto> trochaico. tetrametrum |trochaicum colurum brachycatalectum fit hoc modo, cum septem pedes soli |trochaici metri ponuntur, cum debeant poni octo, |hic superbum Tantalum conuiuam Iouis alti. |ausi sunt quidam excedere tetrametra trochaica et pentametra facere, |de quibus per exempla tractemus. |de pentametro catalectico trochaico. pentametrum catalecticum fit, |cum nouem pedes disyllabi trochaici ponuntur et una syllaba, |continente ripa quid quod usque proximum reuellis agrum hunc. |de pentametro coluro brachycatalecto. pentametrum brachycatalectum |colurum fit nouem integris positis pedibus trochaicis. in coluro enim |semper duae syllabae desunt ut sit metrum acatalectum integrum, |in sinu ferens deos et uxor et uir sordidasque uestis. |hoc tamen notemus, quod una sola species in trochaico metro |acatalecta reperitur, dimetra anacreontia, de qua prima specie supra tractaui. |ceterae aut catalecticae sunt aut brachycatalectae: nam hypercatalectae |nullae sunt. |0531| undecim <sunt> de trochaico fonte riui, |quos habemus supra titulis bene refusos. |ex hoc metro, trochaico scilicet, et iambico constat metrum |saturnium, quod mixtum est. ideo nec inter species iambicas posui nec inter |trochaicas. constat autem ex iambico dimetro catalectico hipponactio |amphicolo et tribus trochaeis, id est ithyphallico. quo metro usi sunt |Euripides et Callimachus et apud nos Naeuius sic |[de metro saturnio. |saturnium compositum uel mixtum ex iambico metro et trochaico, iambico |dimetro amphicolo hipponactio catalectico et trochaico dimetro |brachycatalecto ithyphallico, hoc est tribus trochaeis, composuit Naeuius hoc modo], |«ferunt pulchras creterras». huc usque hipponactium amphicolum |dimetrum catalecticum iambicum est. nam quod sequitur trochaicum |dimetrum brachycatalectum ithyphallicum tale est, «aureas lepistas»: |nouissima syllaba indifferens. totus uersus sic, |«ferunt pulchras creterras aureas lepistas» |et |«malum dabunt Metelli Naeuio poetae» |et |trahuntque siccas multas machinae carinas. | de metro anapaestico et eius speciebus XIII |anapaesticum metrum pedes recipit quattuor, anapaestum spondeum |dactylum proceleumaticum, et est schematum CXXIIX: catalexin tamen |habet [id est finem] ab ionico maiore uel molosso. crescit tamen a |dimetro usque ad tetrametrum. |de dimetro catalectico. anapaesticum dimetrum catalecticum fit hoc |modo, dactylo spondeo dactylo † |0532| sidera pulchra pulchra sidera. |huic addita syllaba faciet dimetrum acatalectum. |de dimetro acatalecto. anapaesticum dimetrum acatalectum constat |pedibus his, dactylo, spondeo, anapaestis duobus. Latinum exemplum |melius est, |iam tibi Mars in genibus recubans. |de dimetro dipygno hypercatalecto. anapaesticum dimetrum dipygnum |hypercatalectum fit hoc modo, dactylo, spondeo, duobus dactylis, syllaba, |tu fueras formose puer fueras. |de trimetro acatalecto simplici. trimetrum anapaesticum acatalectum |simplex fit hoc modo, duobus anapaestis, spondeo, |Lacedaemona pastor flens. |de dimetro acatalecto simplici. anapaesticum dimetrum acatalectum |simplex duobus anapaestis constare debet, |tribuit mihi lex. |de proceleumatico tetrametro acatalecto. anapaesticum tetrametrum |proceleumaticum <acatalectum> constat tribus proceleumaticis et quarto |anapaesto, |moreris asine, moreris asine uapulans. |de tetrametro acatalecto pleno proceleumatico. plenum |proceleumaticum tetrametrum fit quattuor proceleumaticis plenis positis, |id agite, peragite celeriter itinera. |hoc ideo euenit in anapaestico, quoniam <in> dactylico contrario eius |spondiazon euenit purus, qui contrarius est proceleumatico. |de tetrametro acatalecto pleno archigenio. tetrametrum anapaesticum |0533| plenum acatalectum, quod archigenium nuncupatur, quattuor puris |anapaestis componitur, |Chaos et Phlegethon loca nocte silent, |Boreas pelago feruido crepitans. |de tetrametro brachycatalecto aristophanio duplici. tetrametrum |brachycatalectum duplex aristophanium fit dactylo, spondeo, anapaesto, |spondeo, tribus anapaestis et syllaba, |quidue dolens sic Veneris natus calamos calidos tibi mittit. |de tetrametro hypercatalecto diodorio simplici. tetrametrum |hypercatalectum simplex diodorium fit una syllaba addita metro archigenio, de |quo paulo ante tractaui. illud enim quattuor anapaestos solos accipit, hoc |et syllabam, |Lalagen coleres specie rationis. |de tetrametro miuro simplici. tetrametrum miurum simplex fit hoc |modo, archigenii metri nouissimo pede anapaesto iambo facto, id est tribus |anapaestis et iambo constat, |lapides mare turgidum eluens. |inter miurum et colurum et catalecticum hoc interest. miurum est, cum |nouissimi pedis prima syllaba tollitur, ac si pro anapaesto iambum ponas: |colurum, cum nouissimi pedis duae syllabae nouissimae tolluntur, ac si |pro proceleumatico ponas pyrrichium. catalecticum contrarium est miuro: |nam nouissimi pedis nouissima syllaba tollitur, ac si pro dactylo trochaeum |ponas. brachycatalectum hoc est quod et colurum. acatalectum uero |integrum est. hypercatalectum unam syllabam plus accipit, ac si pro |trochaeo dactylum ponas. |de pentametro anapaestico catalectico simplici. fecerunt multi etiam |pentametra anapaestica, quae constant quattuor anapaestis et pyrrichio, id |est pariambo, |‘tuba terribilem sonitum procul aere dat’. |de tetrametro brachycatalecto laconico duplici. hoc metrum |laconicum constat dactylo, spondeo, anapaesto, spondeo, duobus anapaestis et |0534| spondeo. trahitur enim ab aristophanio tetrametro brachycatalecto, de |quo paulo ante monstraui, quod constat dactylo, spondeo, anapaesto, |spondeo, tribus anapaestis et syllaba. sed sublata syllaba nouissima et |nouissimo anapaesto in spondeum mutato fit metrum hoc laconicum [ante], |quidue dolens sic Veneris natus calamos calidos armas. |quamuis poteras titulis scire numerum istum, tamen |anapaesto pede bis senae sunt species et species una. | de choriambico metro et eius speciebus XVI |choriambicum metrum quamuis de pede composito constet, tamen |simplex est, incipiens a choriambo, desinens in dactylum uel palimbacchium |uel in talem, qualem catalexis exegerit [sed simplicia catalectica]. |de dimetro catalectico choriambico. choriambicum dimetrum |catalecticum fit hoc modo, <choriambo et dactylo uel amphimacro>, | ἱστοπόνοι μείρακες, |quaesieris scire hoc. |de dimetro acatalecto phrynichio. choriambicum dimetrum |acatalectum, quod phrynichium nuncupatur, incipit a dispondeo et desinit in |choriambum uel in hippium, id est epitritum, primum propter nouissimam |syllabam indifferentem, |cantantes nunc deficiunt. |de trimetro catalectico. trimetrum catalecticum fit duobus choriambis |et amphimacro, |diue potens Aeoliae insulae. |0535| de trimetro catalectico. interdum trimetrum catalecticum a diiambo |incipit, in medio choriambum habet, in nouissimo amphibrachyn, |nepotem o conficere studebat. |de trimetro pindarico. trimetrum choriambicum catalecticum |pindaricum fit prima syzygia ex iambo et trochaeo, id est ex antispasto, in |medio choriambo, in fine amphibrachy, |canebas eos puero colendo. |Graecum exemplum non inueni. |de trimetro catalectico sapphico. trimetrum catalecticum sapphicum |hendecasyllabum fit primo pede ditrochaeo, medio choriambo, <in> fine |palimbacchio ita, |immolare caelicolis uolebas, |«Mercuri facunde nepos Atlantis»; |aut primo trochaeo, secundo spondeo, id est hippio secundo, choriambo, |palimbacchio, |«iam satis terris niuis atque dirae». |de trimetro acatalecto. trimetrum acatalectum interdum fit primis |<duobus> diiambis, tertio choriambo, |‘beatus ille qui procul scire potest’. |de trimetro acatalecto. fit trimetrum acatalectum etiam hoc modo, |primis duobus choriambis, tertio diiambo, |carpe diem quam minimum dolendo nos. |de trimetro acatalecto clodo. trimetrum acatalectum clodum fit primo |choriambo, insequentibus syzygiis iambicis; paenultima syllaba longa sit |pro breui. nouissimus enim pes simplex trochaeus cecidit pro iambo, |bella ferae Numantiae dedit Roma. |0536| de tetrametro catalectico. tetrametra, quae frequentius cadunt |catalectica, fiunt tribus choriambis, quarto pede amphibrachy, |scire nefas finem eum quem tibi di dedere. |de tetrametro catalectico anacreontio choriambico. choriambicum |anacreontium tetrametrum catalecticum fit primi choriambi soluta prima |syllaba longa in duas breues, ut sit pes primus ex tribrachy et iambo uel |ex pyrrichio et anapaesto, duobus mediis choriambis, quarto pede, id est |nouissimo, palimbacchio, ut |atauus eras dulce decus praesidiumque genti. |de tetrametro catalectico eupolidio choriambico. choriambicum |eupolidium tetrametrum catalecticum fit primo pede ditrochaeo, secundo |choriambo, tertio ditrochaeo, quarto, id est nouissimo, amphimacro, |di boni seruate Sacerdotem uos colentem uos. |de pentametro catalectico callimachio. choriambicum catalecticum |pentametrum callimachium fit quattuor choriambis, quinto pede |amphibrachy, |nec Babylonos numeros ut melius quicquid erit geremus. |de hexametro catalectico philicio. hexametrum catalecticum |choriambicum, quod philicium dicitur, constat quinque choriambis, sexto pede, id |est nouissimo, amphibrachy, |te potius, Bacche pater, teque decens canto Venus, qui modicos |amatis. |de choriambico asclepiadeo. choriambicum asclepiadeum fit, cum |primus pes spondeus sit, ceteri choriambi, nouissimus pes disyllabus. |omnia enim asclepiadea choriambica brachycatalecta sunt. tetrametrum |asclepiadeum brachycatalectum duodecasyllabum, ut |0537| «Maecenas atauis edite regibus». |fit etiam pentametrum brachycatalectum asclepiadeum choriambicum, ut |«tu ne quaesieris scire nefas quem mihi quem tibi». |de choriambico phalaecio. choriambicum phalaecium fit spondeo, |dactylo, syllaba, duobus dactylis. ex heroico enim uenit uel elegiaco sine |ultima syllaba secundae caesurae penthemimericae, ut |«Maecenas atauis edite regibus», |tetrametrum acatalectum. fit etiam pentametrum acatalectum phalaecium |spondeo, dactylo, syllaba, dactylo, syllaba, duobus dactylis, |«tu ne quaesieris scire nefas quem mihi quem tibi». |ergo hoc notemus, quod choriambicum a spondeo incipiens, si ceteris |choriambis scandatur, asclepiadeum metrum uocatur; sin uero dactylo, |syllaba et dactylis, phalaecium nuncupatur. |hae sunt sedecim uere choriambo pede lectae species. | de antispastico metro et eius speciebus X |quibusdam placet ut metrum antispasticum inter traductiua uel mixta |referatur. sed errant: nam generale est positum contra choriambicum, |cuius species exemplis docebimus. cadunt tamen in hoc metro et hippii, |id est epitriti, et ionici et choriambi et bacchii. |de dimetro antispastico acatalecto glyconio. antispasticum acatalectum |dimetrum glyconium fit spondeo <et> duobus trisyllabis [dactylo et |amphimacro], ut | κάπρος ἡνίχ᾽ ὁ μαινόλης, |«sic te diua potens Cypri». |hoc differt a glyconio dactylico, quod illud, sicut ante tractaui, spondeo |0538| constat et duobus dactylis, hoc uero spondeo et <duobus> trisyllabis |quibuslibet. potest tamen et spondeo et choriambo percussum facere metrum |asclepiadeum, sicut ante docui. |«sic te diua potens Cypri». |de penthemimerico dochmiaco aeschylio. antispasticum |penthemimericum dochmiacum aeschylium fit antispasto, hippio secundo et disyllabo, |† qui sonante te coegit dare. |de dochmiaco trimetro catalectico euripidio antispastico. |antispasticum dochmiacum euripidium trimetrum catalecticum fit antispasto, |ditrochaeo, amphimacro, |† decretamus sic corona pulchra nos. |de hephthemimerico antispastico pherecratio. antispasticum |hephthemimericum pherecratium fit hippio quarto, hippio primo, hippio tertio, |spondeo uel trochaeo, |«nunc te, Bacche, canam nec non siluestria tecum». |constat enim pherecratium antispasticum duplici pherecratio dactylico |copulato, |«nunc te, Bacche, canam nec |non siluestria tecum». |de trimetro brachycatalecto praxilio. antispasticum trimetrum |brachycatalectum praxilium fit hippio tertio <et> tribus trochaeis, |trahuntque nunc machinae carinam. |hoc etiam ithyphallicum antispasticum nuncupatur. |de tetrametro puro antispastico acatalecto. antispasticum tetrametrum |purum acatalectum fit quattuor antispastis, |refer, Musa, precor dulce melos uoce sonans sacra. |Graecum exemplum non repperi. |de tetrametro acatalecto mixto. antispasticum tetrametrum |acatalectum mixtum fit antispasto, choriambo, hippio quarto, hippio tertio, |0539| Sacerdos docens bene uos formauit ad artes bonas. |quidam imperiti de hoc metro exemplum dederunt illud Horatianum, |«nullam, Vare, sacra uite prius seueris arborem». |quod aut asclepiadeum est, sicut ante monstraui, constans spondeo, <tribus> |choriambis, <disyllabo>, |«nullam. Vare sacra. uite prius. seueris ar.borem», |aut phalaecium constans spondeo, dactylo, syllaba, dactylo, syllaba, duobus |dactylis, |«nullam. Vare sac.ra uite pri.us. seueris. arborem». |de tetrametro sapphico priapeio catalectico. antispasticum |tetrametrum catalecticum sapphicum priapeium fit spondeo, dactylo, bacchio |(sed ut secunda bacchii longa fiat positione, non sit natura) et spondeo |uel iambo, bacchio simili superiori et spondeo, non ualde ut sit in |diuisione finita pars orationis, quod si inuentum fuerit, erit laudabilius, |istaec composui metra Sacerdos optima nunc. |de epimicto sapphico tetrametro hypercatalecto. antispasticum |tetrametrum hypercatalectum sapphicum fit ditrochaeo, hippio tertio, ditrochaeo |hippio tertio, syllaba, |pauperum tabernas regis, o beate, regumque turris. |de hexametro brachycatalecto. antispasticum hexametrum |brachycatalectum fit hoc modo, hippio quarto, hippio tertio, hippio quarto, ionicis |duobus maioribus, trochaeo. Latinum exemplum melius est, |antispastus hos nunc pedes conclusos regens tota decem schemata tradit. | de ionico metro et eius speciebus X |ionicum metrum, sicut supra docui, duplex est, unum a maiore, quod |ex spondeo constat et pyrrichio; alterum a minore, constans ex pariambo |et spondeo. ionicum maius interdum puro ionico scanditur, μή μοι λέγε, |solem colo; interdum soluta longa prima componitur, ut sit ex anapaesto |et pyrrichio, ἔλεγον λέγε, «niue candidum», interdum duabus longis solutis, |0540| ut sit compositum ex proceleumatico et pariambo, ἑλικοβλέφαρε, colere |Cererem. commiscetur autem huic metro et ditrochaeus * et chorio, sed |tribrachy, καλλικέλαδε, arma gerere; et a chorio, sed tribrachy, et |trochaeo, φιλοχορευτά, tabula lecta: sed omnibus pedibus temporum |sex. finem tamen habet aut in spondeum aut in trochaeum, quod etiam |sotadeum metrum dicitur, de quo sub exemplis postea tractabimus. |interdum et molossos omnes habet: unde et molossicum metrum hoc dicitur. |nam prima longa molossi soluta facit ionicum minorem, nouissima maiorem, |Maecenam Romani fecerunt summum |uel summi, quoniam catalexis [id est finis] ionici aut trochaeo terminatur |aut spondeo. sunt autem ionica metra a maiore quidem octo, a minore duo. |de dimetro brachycatalecto clodo hipponactio ionico maiore. |ionicum maius dimetrum brachycatalectum clodum hipponactium fit spondeo, |iambo et una syllaba, ideo brachycatalectum clodum, ut |† πισσενητλσαντης † |recte dedere. |de dimetro acatalecto cleomachio ionico maiore. ionicum maius |dimetrum acatalectum cleomachium fit ionico maiore et ditrochaeo, |nec prata rigantur amne. |de trimetro brachycatalecto ionico maiore ithyphallico. ionicum |brachycatalectum trimetrum ithyphallicum fit hippio tertio, ditrochaeo et |trochaeo uel spondeo, |0541| «seu poscat agna seu malit haedo». |nouissima indifferens est. |de trimetro catalectico alcaico ionico maiore. ionicum maius |trimetrum catalecticum alcaicum fit hippio tertio, ionico maiore, dactylo uel |amphimacro, |«uides ut alta stet niue candidum», |«strauere uentos aequore feruido». |fit hoc enneasyllabum duobus hippiis tertiis et syllaba, ut sit dimetrum |hypercatalectum, |«ludumque fortunae grauesque». |de trimetro acatalecto ionico maiore. ionicum maius trimetrum |acatalectum fit duobus ionicis maioribus et ditrochaeo, |siluas deus alta niue obruebat. |de tetrametro brachycatalecto. ionicum maius brachycatalectum |tetrametrum fit ionico maiore, ditrochaeo, ionico maiore, spondeo uel trochaeo, |<nunc> cetera arma lecta uobis bona dantes. |de tetrametro catalectico. ionicum tetrametrum catalecticum fit |tribus ionicis maioribus, quarto amphibrachy, cum deberet ditrochaeo, |deprome bonum quadrimum uinum celer auitum. |de tetrametro acatalecto sotadeo. ionicum maius tetrametrum |acatalectum sotadeum fit modis tribus: tribus ionicis maioribus et ditrochaeo, |morosa iuuentus bona semper dolet eligendo; |aut tribus ionicis maioribus et dispondeo, |* qui primus ab oris uenit; |aut soluitur primi ionici maioris prima longa, secundus ionicus maior |ponitur integer, tertii ionici maioris secunda longa soluitur, quartus pes |trochaeus ponitur, ut faciat tetrametrum brachycatalectum, |0542| gracilis puer fulget tuus Hyla sub Arethusa. |hoc ideo sotadeum dictum metrum, quod Sotades poeta eo usus est. |de ionico minore dimetro catalectico. minus ionicum dimetrum |catalecticum fit ionico minore et anapaesto, | ἴθι μᾶτερ μεγάλα, |niue candens nimia. |de dimetro acatalecto. ionicum minus acatalectum fit duobus ionicis |minoribus, |calamis nunc canimus nos. |interdum et trimetrum acatalectum inuenimus constans ex tribus ionicis |minoribus, ut Horatius |«miserarum est neque amori dare ludum». |cui additus ex utraque parte spondeus faciet unum genus secundum de |sotadeis, ut |prorsus miserarum est neque amori dare ludos dulcis. |species decem hoc sunt pede ionico. | de paeonico metro et eius speciebus quattuor |paeonicum metrum multi creticum nuncupauerunt, quoniam una longa |cretici, id est amphimacri, soluta constat. unde Cratinus dicens age |Musa, dicamus creticum modum intulit metrum paeonicum. hoc ergo |metrum, id est paeonicum, habet secum mixtos creticos, id est |amphimacros. |de dimetro paeonico acatalecto puris paeonibus. paeonicum |dimetrum acatalectum fit duobus paeonibus puris, |Lacedaemonius heros. |Graecum exemplum non inueni. |de dimetro puro acatalecto. aliud paeonicum metrum acatalectum |fit paeone et amphimacro, | ὦ πόλι φίλη φίλη, |flumina gelu gelant. |0543| de trimetro acatalecto cratineo. trimetrum acatalectum fit primo |amphimacro, duobus paeonibus, |candidum, Musa, mihi fer honorem. |de trimetro acatalecto in medio habente amphimacrum. trimetrum |acatalectum fit etiam in medio habens amphimacrum, |candidus eras puer nunc refluis. |Graecum exemplum non inueni. |ergo paeonicum metrum fit modis quattuor: aut solis paeonibus; aut |primo paeone, nouissimo amphimacro; aut primo amphimacro, nouissimis |paeonibus; aut ex utraque parte paeonibus, in medio amphimacro. |quattuor species habet hoc metrum. | <de metris compositis> |huc usque de simplicibus metris et generalibus et eorum speciebus |propriis docuimus, ex quibus composita necessariora tractemus. nam omnia |ne numero quidem poterunt comprehendi. unde siquis inuenerit aliquod |metrum in hoc libro non positum, quem de Graecis nobilibus metricis |lectis a me et ex his quicquid singulis fuerat optimum decerpto composui, |non imperitia iudicet ignoratum. nam aut aliqua re detracta aut addita |aut commutata inueniet figuratum. ergo de compositis breuiter exponamus. |de metro iambelego. iambelegum metrum constat ex syzygia iambica |monometra et syllaba et ex dipodia dactylica penthemimerica [duobus |pedibus dactylicis et syllaba], unde etiam metrum nomen accepit, quod |iambico et elegiaco constet. melius erit Latinum exemplum: nam in |utraque caesura finiam partem orationis, non ut Graecum, |amore cogis scribere uersiculos. |de metro encomiologico stesichorio. encomiologicum stesichorium fit |e contrario: in hoc enim praeponitur penthemimericum dactylicum et |subiungitur iambicum, |0544| «mollibus in pueris aut in puellis». |de encomiologico archilochio. encomiologicum archilochium fit |penthemimerica dactylica praeposita et quattuor pedibus disyllabis iambicis |subiunctis, |«fabula quanta fui, conuiuiorum paenitet». |de logaoedico archebulio. logaoedicum archebulium fit duobus |dactylis et duobus trochaeis uel trochaeo et spondeo, |iam Cytherea choros Venus dat. |huic additus alter trochaeus faciet ithyphallicum dactylicum, de quo saepe |tractaui. |de archebulio hemiepi. archebulium hemiepes constat duobus |dactylis et spondeo, |«eruerint Danai quae», |emicat Oceano lux. |huic addita syllaba faciet hemidexium trimetrum, de quo supra tractaui. |manente uero in qualitate sua, sed uerso, erit glyconium trimetrum ex |spondeo et duobus dactylis, de quo etiam ante docui in speciebus dactylici |metri. |de logaoedico archilochio ithyphallico. logaoedicum archilochium |ithyphallicum fit quattuor dactylicis pedibus et tribus trochaeis, nouissima |syllaba indifferens, |«soluitur acris hiems grata uice ueris et fauoni». |huic additur alter uersus constans ex diiambo et syllaba et tribus trochaeis, |«trahuntque siccas machinae carinas», |sed puris trochaeis. exemplum hoc est, |«alterno terram quatiunt pede, dum grauis Cyclopum / |Vulcanus ardens uisit officinam». |0545| sed ut breuiter doceamus, quodcumque metrum constabit ex dactylico et |trochaico, logaoedicum ithyphallicum nuncupatur. |de composito pindarico. compositum pindaricum fit penthemimerico |iambico ex utraque parte posito et in medio penthemimerico dactylico, |«ὃς καὶ τυπεὶς ἁγνῷ πελέκει τέκετο ξανθὰν Ἀθάναν», |contrane lucrum pauperis ingenium nihil ualere. |de composito susarionio. compositum susarionium fit quattuor pedibus |trochaicis praepositis et subiuncto penthemimerico dactylico, |† ξωσοτυροτινναποικονντητεπτυριον † |machina trahit carinam soluitur acris hiems. |de prosodiaco hyporchematico. prosodiacum hyporchematicum fit |syllaba et penthemimerico dactylico et syllaba et tribus trochaeis |[ithyphallo], |iam arma uirumque cano iam o beata Musa. | de asynartetis metris |asynarteta metra, id est inconuenientia, fiunt modis duobus: aut cum |pes in aliquo metro non suo loco ponitur, ac siquis in iambico metro |spondeum pedem secundo uel quarto loco ponat, ut Terentius |«uos istaec intro auferte, abite, Sosia». |qui uersus constare potuisset, uel si in nouissima parte spondeum |habuisset: esset enim amphicolum hipponactium [metrum iambicum], de quo |0546| supra tractaui. fit asynartetum etiam per antipathian, id est per |contrarietatem, ac siquis proceleumaticum pedem, qui anapaestico datus est |metro, contrario eius, id est dactylico, praestet, ut Vergilius |«arietat in muros et duros obice postis»; |«genua labant, gelidus concreuit frigore sanguis», |«inclusere caua et nigra nemus abiete cingunt». |quos pedes quidam faciunt dactylicos, primas duas breues ligatas pro longa |accipientes, sicut praecepit Iuba metricus. sed errant: nam genus est |illud asynartetum, quo usa est Sappho per totum librum suum primum. |0554|"
}
