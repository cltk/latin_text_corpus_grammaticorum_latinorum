{
  "author":"Consentius",
  "title":"Consentius de barbarismis et metaplasmis",
  "edition_new":"M. Niedermann 1937, 1-32",
  "edition_keil":"GL 5,386-404",
  "text":"|barbarismi a metaplasmis distant et diuersi sunt et diuersas |definitiones habent. sed quia quidam modi, ex quibus proueniunt, |ipsis communes sunt, coniuncte de his dicendum est. sic enim, |quo a se et in quibus distent, facilius apparebit. quod cum ita |futurum sit in ipsa expositione, ad rem pertinet prius ut et |definitiones separatim demus et generaliter, quid distantiarum inter |se habeant, demonstremus. |barbarismus est, ut quidam uolunt, una pars orationis uitiosa |in communi sermone. haec definitio separat metaplasmum eo, |quod fieri barbarismum dixi in communi sermone, quoniam, si |in poemate pars aliqua orationis uitiosa sit, metaplasmum dicunt. |item barbarismus est, ut quidam definiunt, dictio uitiosa |enuntiatione corrupta. hoc ideo enuntiationem habet in reprehensione, |quoniam haec definitio ad tempora et accentus tantum pertinet, |id est prosodias. item barbarismus est dictio aliqua sui parte |uitiosa. hoc ad adiectionem et detractionem et inmutationem et |transmutationem litterarum syllabarum accentuum temporum |0002| adspirationumque pertinet, quod exemplis mox prolatis apparebit. |sed priusquam de metaplasmo subiungamus, admonere debemus |aliud esse barbarismum, aliud barbarolexin. barbarismus enim |secundum definitiones superiores uel litteris uel syllabis uel |accentibus uel temporibus uel adspirationibus peccat, sicut mox |palam fiet. barbaros autem lexis uno modo tantum intellegitur, |cum ex aliena lingua in nostrum usum pars aliqua orationis |inducitur, ut dicimus cateias utique Gallorum hastas, |mastrucam uestimentum Sardorum, magalia |Afrorum casas, acinaces gladios Medorum. |nunc definitionem metaplasmi ponemus. metaplasmus est |una pars orationis figurata contra consuetudinem uel ornatus |alicuius causa uel metri necessitate cogente. hic metaplasmus, |quantum ego sentio, etsi non forte omnibus, plerisque tamen isdem |modis prouenit, quibus et barbarismus. nam ut omittamus |diuersitates superiorum definitionum, tam barbarismi quam |metaplasmi primam hanc definitionem habent, quod fiunt uel |enuntiatione uel scripto. peccamus enim aut male enuntiando, id est |uitiose loquendo, aut male scribendo, id est corrupte et oblique |litterarum seriem conectendo. his duobus modis quaternae |species subiunguntur. nam aut adiectione aut detractione aut |inmutatione aut transmutatione a iusta et debita sermonis regula |recedimus. per haec quattuor, quae ad barbarismum pertinent, |indubitate quina decurrunt. nam adiectio detractio inmutatio |transmutatio uel in littera fit uel in syllaba uel in tempore uel |in accentu uel in adspiratione. |0003| inter barbarismum et metaplasmum nunc oportunum et |tempestiuum est ut, quae sit distantia, praeloquamur, priusquam de |singulis exempla accommodemus. tunc enim facilius ipsa exempla |ad sensus nostros sua ui penetrabunt, si uis distantiae prius fuerit |intimata. ergo inter barbarismum et metaplasmum hoc interest, |quod barbarismus in communi sermone, metaplasmus in poemate |est, item quod barbarismus citra auctoritatem lectionis inperite |nunc a quibusdam praesumitur, metaplasmus autem ille est, |qui ex uetere scriptorum auctoritate praeiudicatae consuetudinis |ratione profertur, item quod metaplasmus uel ob similitudinem |lectionis aut ueteris consuetudinis a doctis fit scienter, |barbarismus uero ab inprudentibus nulla aut ueterum aut consuetudinis |auctoritate perspecta adsumitur. ad summum inter barbarismum |et metaplasmum hoc interest, quod adiectiones illae detractionesue |ceteraque quae diximus in litteris syllabisue ac deinceps ceteris |sub uno nomine barbarismi peccant, in metaplasmo uero alia |atque alia nomina pro qualitatibus locisque suscipiunt, sicut mox |apparebit. |nunc exempla de metaplasmo prius dabimus. etenim |confirmatis his et manifestatis, quae ratione et auctoritatibus constant, |illa quae in barbarismum temere delabuntur apertius apparebunt. |adiectione litterae uel syllabae per tria loca, sicut diximus, tres |metaplasmi fiunt, prothesis, epenthesis, paragoge. prothesis est |litterae, ubi ad caput una littera additur, ut est «cum |sociis gnatoque penatibus»; dixit enim gnato, |cum dicere debuerit nato. hoc qui uelit in alia parte |0004| orationis facere citra auctoritatem, ut si dicat coperit pro |operit, barbarismum faciet. item prothesis est syllabae, ut |«tetulít senilis hóstis ad caelúm manus». |dixit enim tetulit pro eo quod est tulit. |epenthesis est [siue syncrisis] adiectio litterae syllabaeue ad mediam |dictionem. litterae, ut «relliquias Danaum» pro |reliquias; syllabae, ut Ennius dicit plerumque |induperatorem pro imperatorem et ut est |«Mauortis in antro» pro Martis et «nos abiisse |rati» pro abisse. paragoge est, quae eadem |paralempsis dicitur, adiectio litterae syllabaeue ad finem dictionis. |litterae, ut magis pro mage; syllabae, ut |«admittier orant» pro admitti et potestur pro |potest. his supradictis metaplasmis, qui ex adiectione |nascuntur litterae syllabaeue, tres alii contrarii sunt, qui ex |detractione nascuntur, aphaeresis, syncope, apocope. aphaeresis |est, ubi sermo prima sui parte littera syllabaue multatus fit. |littera, ut ait Terentius «mitte ista atque ad rem |redi», cum debuerit dicere omitte; syllaba, ut Virgilius |«temnere diuos» pro contemnere. syncope est, |cum mediae parti dictionis littera syllabaue subtrahitur. littera, |ut cum dicimus audacter pro audaciter, |0005| nomeclator pro nomenclator, Mnestheus |pro Menestheus et «manet alta mente |repostum / iudicium» pro repositum; syllaba, ut |cum dicimus |«apparent rari nantes in gurgite uasto» |pro natantes et Terentius commorat pro |commouerat. in quo tantum ualet auctoritas, ut si quis uoluerit |dicere morat pro mouerat, barbarismum faciat. |apocope est * litterae, ut Achilli pro Achillis |genitiuo et magi pro magis; syllabae, ut est «endo |suam do» pro domum. hi sunt metaplasmi, quorum |specialia nomina adiectione uel detractione litterae syllabaeue |consistunt pro locorum condicionibus his distributa. |nunc de eis metaplasmis loquemur, qui nullam uarietatem |nominum pro locorum condicionibus sortiuntur, sed ubicumque |locorum transformata fuerit qualitas dictionis, eodem nomine |censentur. ex his duo primi sunt unus qui temporis adiectione, |alius qui detractione consistit. dicuntur autem ectasis et systole. |ectasis est, cum correpta syllaba poeta sic auctoritate sua utitur, |tamquam sit temporis longioris, ut est «Italiam fato |profugus» et «conubia nostra / reppulit», cum |I et u per se aperte breues sint, ut alibi |0006| «antiqua e cedro Italus<que> paterque Sabinus» |et |«conubio iungam stabili propriamque dicabo». |ipsius metaplasmi est et «exercet Diana choros». |nam breuis est i, ut est «telis moriere Dianae». |systole est contrarius superiori metaplasmus, cum poeta |longiorem syllabam metri necessitate castigat, ut est «aquosus |Orion», cum prima Orionis syllaba utique longa sit, ut alibi |«circumspicit Oriona». tale est et «unīus ob |iram» et «unĭus ob noxam». |post hos duo metaplasmi ueniunt diuersa qualitate sibi |contrarii, quibus hoc commune est, ut non nisi in dipthongis |inueniantur. horum unus diaeresis, alius episynaliphe appellatur. |diaeresis est, cum una syllaba in duas diuiditur, ut Virgilius |«aquai / fumidus» pro aquae et «pictai uestis» |pro pictae, Lucretius «Triuiai uirginis aram» |pro Triuiae. quodsi quis audeat Phoëbum dicere, |ueluti si uersum cludat: dixisse Phoebum, utique |barbarismum faciet, quia auctoritate deficit. episynaliphe est |conglutinatio duarum syllabarum in unam facta, ut cum dicitur |Phaethon pro Phaëthon et Marci por |pro puer, Orpheus pro Orpheüs. nam cum |0007| sit Orpheus in trisyllabis, tamen metri causa disyllabum facit, |ut est: |«illa: quis et me, inquit, miseram et te |perdidit, Orpheu» |et «sit Tityrus Orpheus» et «Orphei |Calliopea» pro Orpheï, item Protei pro Proteï, |«Protei Menelaus adusque columnas», et |Idomenei simili modo. nam cum dixerit |«Idomenea ducem», alibi dixit «uersosque Penates / |Idomenei». simile est et Thyias, nam ut scandi possit |uersus et stare, ex duabus syllabis unam fieri necesse est, ut |«Thyias ubi audito». item si dicat aliquis |neutrum disyllabum, quod trisyllabum fere enuntiamus, |barbarismum faciet. |post hos sunt duo metaplasmi, quos partim iam poetae factos |in scriptura ipsi relinquunt, partim faciendos nobis tradunt, |synaliphe et ecthlipsis. synaliphe uel syncrisis est, cum per |conlisionem concurrentium uocalium subtrahendi ex his aliquam |praebetur occasio. hoc, sicut dixi, aut ipse poeta ita iam scriptum |reliquit aut nobis subtrahendum tradit. scriptum reliquit, ut est |illud «nec non aurumque animusque Latinost»; |nobis subtrahendum permittit, ut est illud |«atque ea diuersa penitus dum parte geruntur». |0008| hoc, ut ait uir doctus Celsus, commode fit, ubi eadem littera |tollitur, quae et exprimitur, quale est «multa quoque et |bello passus», incommodius, ubi alia tollitur, quale est |«Karthago Italiam», pessime, ubi ei, quae tollitur, |accedit et consonans, quale est «multum ille et terris |iactatus et alto». haec tamen obseruatio, sicut idem |adfirmat, in nostram linguam cadit, non etiam in Graecorum. |ecthlipsis est, cum non sola uocalis eximitur, sed necesse est, ut |eam consonans sequatur, quale est quod diximus «multum |ille et terris». hi duo metaplasmi maxime pertinent |ad scandendi rationem, de quibus separatim paulo post dicemus, |quoniam quorundam longiorum indigent praeceptorum. nunc duo |metaplasmi restant, antithesis et metathesis. antithesis est, cum |littera pro littera ponitur, ut mutatio fiat, numerus autem |syllabarum non desit, ut cum dicimus olli pro illi. |metathesis est, cum quae fuerat in litteris ab alio in alium locum |littera transfertur, ut cum dicimus Thymbre pro |Thymber et Euandre pro Euander. |ex his apparet per accentus et per adspirationem |metaplasmum non fieri. haec enim fere duo specialiter barbarismo |remanent, nisi forte quis pone metaplasmum per |transmutationem accentus esse dicat. sed mihi non ita uidetur. nam si mutatio |ista accentus uerbi significationem non mutaret, tum erat ut |metaplasmum diceremus. cum uero transmutatio accentus |significationem quoque uerbi mutet, non in eo est ratio, ut uerbum |0009| contra consuetudinem enuntiatum uideatur, sed in eo, ut ideo |aliter enuntiatum sit, quoniam significatio non eadem sequebatur. |multi inter metaplasmos reponunt speciem, quam appellant |tmesin, eamque bifariam diuidunt sic. dicunt enim unam partem |eius esse, cum de una parte orationis duae fiunt, ut est «non |ulla laborum, / o uirgo, noua mi facies». posuit |enim duas partes, id est non et ulla, pro una, quae |est nulla. aliam partem eius esse dicunt, cum uni parti |orationis inmittitur pars orationis alia, quae ita in medio est, ut |illas duas partes, quibus circumcincta est, necesse sit sensu atque |auditione coniungi, quale est «septem subiecta trioni» |pro septemtrioni et «conque tubernalem» |pro contubernalem, quo Lucilius in metro crebro |utitur. sed ego arbitror ideo plerosque hoc inter metaplasmos non |recepisse, quia non de una orationis parte haec consideratio |putetur. nam duas partes esse dicunt non et ulla, item |tres partes esse subiecta et septem et trioni. |sed qui metaplasmum putant, dicunt unius partis consideratione |aliter enuntiatae metaplasmum factum. nam uidere dicunt se |unam partem orationis, id est nulla, aliter enuntiatam. |item septemtrioni conpositam esse illam quidem, tamen |unam partem aliter enuntiatam, similiter et |contubernalem. |ad haec omnia, quae supra diximus, haec admonenda habeo, |quod plerumque sic littera subtrahitur per metaplasmum aut |0010| adicitur, ut non solum in eo littera, sed et syllaba sit, ueluti est |omitte. nam o et littera et syllaba est, atque aliter se hoc |habet quam cum dicimus gnatum pro nato. item |illud est, quod sic plerumque littera subtrahitur, ut per id et |syllabarum damnum fiat, ut est repostum. nam licet |solum subtractum sit i idque non ut syllaba, sed ut littera, tamen |remanente illic s littera, quae in conplexu syllabae erat, trisyllaba |pars orationis facta est, quae erat quattuor syllabarum. item |pleraeque dictiones sunt, de quibus contendi potest inter |metaplasmos esse, cum non sint, ut cum dicit aliquis honos, |arbos, uidetur ultimam litteram mutauisse. sed hoc non est |metaplasmus, quia et honos et arbos et honor |et arbor secundum Latinitatis regulam rectus sermo est. |simile est, cum dicit aliquis lapidicinas et |lapicidinas. in neutro enim metaplasmus est per transmutationem, |quoniam utrumque certa etymologia recte et Latine dicitur. |nunc iam quibus modis barbarismus fiat tempestiuius |proferemus. in quo equidem non imitabor eos scriptores, qui exempla |huius modi uitiorum de auctoritate lectionum dare uoluerunt, quo |factum est, ut eorum uitiorum confusione paene iam nemo |intellegat, quid barbarismus sit, quid metaplasmus. nam plerumque |alii atque alii, interdum idem ipsi, et ad metaplasmum et ad |barbarismum isdem lectionis utuntur exemplis eoque cuncta |confundunt. nos exempla huius modi dabimus, quae in usu cotidie |0011| loquentium animaduertere possumus, si paulo ea curiosius |audiamus. diximus per adiectionem litterae syllabae temporis |accentus adspirationis fieri barbarismum. per adiectionem litterae |sic fit, ut si quis dicat coperit pro operit, |gruit pro ruit, tottum pro toto, |cottidie pro cotidie, quandius pro |quandiu; syllabae, ut si dicat tutrusit pro trusit; |temporis, ut quidam dicunt piper producta priore syllaba, |cum sit breuis, quod uitium Afrorum familiare est; accentus, |ut qui dicens triginta priorem syllabam acuat et |sequentem grauiter enuntiet, qui modus et per inmutationem fieri |uidetur; adspirationis, ut qui homen scribens adiciat primae |syllabae adspirationem. per detractionem fiunt barbarismi sic. |litterae, ut si quis dicat uilam pro uillam, mile |pro mille, aut socerum uolens dicere dicat |socrum meum, in quo erit et soloecismus, quia contra |regulam est eiusdem nominis; syllabae, ut salmentum |pro salsamentum; temporis, ut si quis dicat |orator correpta priore syllaba, quod et ipsum uitium Afrorum |speciale est; accentus, ut si <quis> oratorem <dicens> |priorem syllabam circumflexo accentu pronuntiet; adspirationis, |ut si onorem dicens citra adspirationem priorem syllabam |proferat. per inmutationem fiunt barbarismi sic. litterae, ut si |quis dicat bobis pro uobis, peres pro |pedes, stetim pro statim, quod uitium plebem |Romanam quasi quadam deliciosa nouitatis affectione corrumpit; |0012| syllabae, ut si quis dicat Tarterum pro |Tartarum; temporis, ut si quis pices dicens priorem |extendat; accentus, ut si quis oratorem dicens primam |acuat; adspirationis, ut si quis Traciam dicens primam |subtiliter ecferat aut Khartaginem dicens primam |enuntiet cum adspiratione, aut si dicat pro Ebro |Hebrum, ut adspirationem addat priori syllabae. sed hic modus |erit et per adiectionem. per transmutationem fiunt barbarismi |sic. litterae, ut si quis dicat plerum pro prelum, |leriquum pro reliquum, interpetror |pro interpretor, coacla pro cloaca; |syllabae, ut displicina pro disciplina; temporis, |ut si quis pices producta priore et correpta sequenti |pronuntiet; accentus, ut si quis oratorem pronuntians |primam syllabam circumflectat; adspirationis, ut si quis |Thraciam peruersa adspiratione proferat et dicat Trachiam. |hi sunt fere modi barbarismorum, ex quibus apparet, |adspiratione et accentu non ita frequenter fieri metaplasmos, et uicissim |alios modos de metaplasmis non positos a scriptoribus, ut |barbarismi similiter fieri posse uideantur, ueluti est diaeresis et |episynaliphe. sed et hos et ceteros, quibus metaplasmi fiunt, si uelimus |aduertere per uitia non solum specialia hominum, sed generalia |0013| quarundam nationum, animaduertimus etiam hos modos in |barbarismis esse, quos scriptores praetermiserunt. nam ecce |nonne uidetur per diaeresin barbarismum facere qui, ut dicat |soluit, quod est disyllabum, dicit soluit. et |rursum nonne uidetur per episynaliphen barbarismum facere qui, |ut dicat uuam passam, dicit uam passam et, |ut dicat induruit, quod est tetrasyllabum, dicit |induruit, quod <est> trisyllabum. |haec fere sunt, quae in ipsa prolatione barbarismum incurrunt. |sed sunt et alii modi, quos quidam <inter> barbarismos |adnumerant, de quibus quid sentiamus, breuiter explicabimus. ac primum |illud dicunt, structuras contra rationem temporum factas |barbarismi uitio censendas. quod cum alii negent (aiunt enim |structurae uitium in ipso titulo peccare, non in barbarismi crimen esse |redigendum) nos quid sentiamus explicabimus. qui structuram |congruam non facit, cum facere se structuram putet, temporis |illic praecipue ratione peccat, interdum ut numero syllabarum |non peccet, interdum ut etiam syllabarum numero peccet, idque |bifariam facit sic, ut uel addat uel detrahat. nam utique si addit |aut detrahit tempus unum, quod non congrua ratione prolatum |est, in barbarismi nomen incidat necesse est. unum ad hanc rem |probandam duoue exempla sufficient. uult struere aliquis ex |trochaeo et molosso, ut si dicat: copiam esse |doctorum, structuram optimam facit. quodsi dicat, hanc structuram |se facere existimans: copiam esse ciborum, |0014| barbarismum fecerit. subtrahit enim tempus de molosso in prima |syllaba et, dum structurae uult satisfacere, producit primam |syllabam, ut dicat cīborum, cum ci breuis sit. adiectione |ergo temporis in pronuntiando facit barbarismum. item e |contrario putat se nescio quis facere structuram ex trochaeo et ione |apelassonos, qualis structura <est> «esse uideatur», <et> |dicit ille esse merebatur. hic addit secundae syllabae |posterioris uerbi tempus unum et eam pro breui longam posuit, |quam in pronuntiatione ad similitudinem illius uerae structurae |redigens corripuit, et facit fraudem sermoni per detractionem |temporis, atque ideo barbarismus est. uel qualis est |«Verris nummos acceperat», cum optima esse potuisset, |si posuisset ex trochaeo et ione maiore: nummos Verris |acceperat. sed de hoc genere uitando longum est nunc |disputare, cum sit mihi destinatus proprius titulus de |structurarum ratione, ubi cum plene exsecuti fuerimus, quibus modis |bonae structurae fiant et quibus uitiosae, eodem ipso titulo doceri |poterunt qui hoc genus barbarismi uitare uoluerint, qua ratione |rectas structuras sequendo nihil in temporibus barbarum sonent. |secundo illud dicunt, mytacismos et labdacismos et iotacismos ad |barbarismi speciem pertinere. hoc ego, quod ad certas litteras |huius modi redigere uoluerunt, non satis probo. nam sunt et |0015| aliae quaedam litterae, quae pro natura sua similibus uitiis |materiam praestant. ergo fient barbarismi huius modi, cum aut |pinguius aliquid aut exilius sonabit quam ratio Romani sermonis |exposcit, non in solis istis tribus litteris, sed et in aliis quibusdam. |quare hinc quoque pauca dicemus. |mytacismum dicunt, cum in dictione aliqua sic incuriose |ponitur uocali sequente m littera, ut an ad priorem pertineat |incertum sit, sicut plerumque passim loquuntur: dixeram |illis, speciem aceti, faciem Aiacis. huius |uitii remedium est primum ut, quoties sic sonat pars orationis, |alia interponatur non a uocali incipiens, ut si haec ipsa |emendare uelimus: dixeram tunc illis, speciem |boni aceti, faciem furentis Aiacis. |iotacismum dicunt uitium, quod per i litteram uel pinguius uel exilius |prolatam fit. Galli hac pinguius utuntur, ut cum dicunt ite, |non expresse ipsam proferentes, sed inter e et i pinguiorem sonum |nescio quem ponentes. Graeci exilius hanc proferunt, adeo |expressioni eius tenui studentes, ut, si dicant ius, aliquantum |de priori littera sic proferant, ut uideatur disyllabum esse factum. |Romanae linguae in hoc haec erit moderatio, ut exilis sonus eius |sit, ubi ab ea uerbum incipit, ut ire, pinguior, ubi in ea desinit, |0016| ut habui, tenui; medium quiddam inter e et i habet, |ubi in medio sermone est, ut hominem. mihi tamen |uidetur, quando producta est, uel acutior uel plenior esse, quando |breuis est, medium sonum exhibere, sicut eadem exempla, quae |posita sunt, possunt declarare. labdacismi uitium in eo esse dicunt, |quod eadem littera uel subtilius quibusdam uel pinguius ecferatur. |et re uera insitum alterutrum uitium quibusdam gentibus est. |nam ecce Graeci subtiliter hunc sonum ecferunt. cum enim dicunt: |ille mihi dixit, sic sonant duae primae syllabae |quasi per unum l sermo iste consistat. contra alii sic |pronuntiant «ille meum comitatus iter» et «illum |ego per flammas / eripui», ut aliquid illic soni etiam |consonantis admiscere uideantur, quod est pinguissimae |prolationis. Romana lingua emendationem habet in hoc quoque |distinctione. nam alicubi pinguius, alicubi exilius debet proferri. |pinguius, cum uel b sequitur ut in balbo, uel c ut in |pulchro, uel f ut in adelfis, uel g ut in alga, |uel m ut in pulmone, uel p ut in Calpe. exilius autem |proferenda est, ubicumque ab ea uerbum incipit, ut in lepore, |lana, lupo, uel ubi in eodem uerbo et prior syllaba in |hac finitur et sequens ab ea incipit, ut ille et Allia. |haec sunt exempla de his tribus litteris, quas quasi praecipuas |0017| praeceptores notauerunt. sed et in aliis litteris sunt gentilia |quaedam quorundam uitia. ecce ut <in t> Itali ita pingue nescio quid |sonant, ut cum dicunt etiam, nihil de media syllaba |infringant. Graeci contra, ubi non debent infringere, de sono eius |litterae infringunt, ut, cum dicunt optimus, mediam syllabam |ita sonent, quasi post t z Graecum admisceant. item litteram c |quidam in quibusdam dictionibus non Latine ecferunt, sed ita |crasse, ut non discernas quid dicant, ut puta si <quis> dicat: sic |ludit, ita hoc loquitur, ut putes eum in secunda parte |orationis cludere dixisse, non ludere. et item, si contra |dicat illud, contrarium putabis. alii contra ita subtiliter hoc |ecferunt, ut, cum duo c habeant, desinentis prioris partis orationis |et incipientis alterius, sic loquantur, quasi uno c utrumque |explicent, ut dicunt multi: sic custodit. item s litteram Graeci |exiliter ecferunt adeo ut, cum dicunt iussit, per unum s |eos dicere aestimes. u quoque litteram aliqui exilius ecferunt, |ut, cum dicunt ueni, putes trisyllabum incipere. haec in his |litteris a nobis adnotata sunt. fortasse sint etiam alia gentilia |quorundam uitia, quae qui suae linguae puritatem uolunt |custodire, diligenter, ut euitare ipsi possint, et obseruare et |animaduertere debent. tendunt longius plerique scriptores uitium |barbarismi. nam quicquid in habitu, quicquid in gestu, quicquid in |0018| motu, etiam quicquid citiore aut tardiore incessu quis peccat, |ut id ab eligantia eruditi hominis distare uideatur, barbarismum |dicunt. quam rem ita censeri non inutile est, ut sciant non mediocri |se uitio laborare, qui ciuilem scientiam professi in his quoque mutis |et tacitis rebus uitium aliquod contra rationem decoris incurrunt. |quo magis sequenda sunt maxime haec praecepta, quae a |rhetoribus de gestu et de actione traduntur. |inter barbarismum et soloecismum est quidem illa distantia a |scriptoribus posita, quod barbarismus una orationis parte, |soloecismus pluribus constat. sed hoc altius intellegere necesse est. |nam ecce qui dicat nominatiuo casu fontis, cum debuerit |dicere fons, una orationis parte peccauit, nec tamen |barbarismum recte dicemus hunc fecisse. sic enim peccauit, quomodo |si fontem feminino genere dixisset. ergo cum contra regulam |uel generis uel casus uel numeri prolatum quid fuerit, quia illic |non ipsum solum spectatur, quod prolatum est, nec per se tantum |penditur, sed accidentium regula discutitur neque ex adiectionibus |aut detractionibus uitium fit, soloecismus plurium rerum |contemplatione dicetur. ubi uero adiectiones detractionesue et cetera |in singulis partibus sunt imperite facta, ibi barbarismus erit, ubi |perite et cum auctoritate, ibi metaplasmus. de illo quaeritur, |utrum, si ea, quae semper pluralia sunt, singulariter proferuntur, |ueluti si quis dicat scopam, scalam, quadrigam, |sordem, aut item si quis dicat luces, paces, |soloecismum an barbarismum faciat. est autem hoc dissimile ab |eo exemplo, quod superius positum est. nam qui dicit nominatiuo |0019| hic fontis, hic dentis, ipsum nomen fontis et |dentis tale profert, ut sine casus consideratione dici posse uideatur |nam in genitiuo rectum est fontis et dentis dixisse. |hic autem, quod prorsus dici melius per Latinitatem non potest |singulariter aut pluraliter, nullo errore alterius intellectus accipi |potest. itaque dicunt, quod non secutura casuum dispectione |statim repudietur, cum quis dicat quadrigam aut |luces, barbarismum eum fecisse per inmutationem ultimae |litterae. sed hoc non probabili ratione profertur. nam cum huius |modi barbarismorum uitium diuisum sit inter barbarismum et |barbarolexin ea ratione, ut barbarismus illud dicatur, quod |cognitum in Latina lingua prolatione tantum peccat, barbarolexis illud, |quod alterius gentis lingua arcessitur, hoc ad neutrum referri |potest. nam barbarolexis non est, quoniam non alienae gentis |uocabulum est, barbarismus non est, quoniam dici non potest |melius Latine in ipso numero. remanet ergo, ut sit soloecismus |disputatione regularum habita, quod quidem prolatio talis peccet |in numeris. ex quo iam apparet, etiam illud in disputationem |uenire, utrum una dictio possit et barbarismum habere et |soloecismum. hoc sic animaduertamus. qui dicit ossua, |barbarismum facit per adiectionem litterae; item qui dicit |strenuas, barbarismum facit per adiectionem eiusdem litterae. |debuit enim dicere ossa et strenas. porro qui |dicit strenuam, dicitur et barbarismum facere et |soloecismum. barbarismum quidem per adiectionem litterae, |soloecismum per artis regulas, quod strenae singulari numero |0020| non dicantur. et ad hoc talem rationem adferunt, capaces esse |per naturam singulas partes orationum, ut uitia multiplicata |suscipiant. nam barbarismum non uno modo in una dictione |posse fieri, ut si quis hoc ipsum quod diximus ossua |producta priore syllaba pronuntiet. erit enim barbarismus per |adiectionem temporis in prima syllaba et per adiectionem litterae in |secunda syllaba. item apse pro ipsa, nam a, quod erat |ultimum, transmutauimus et e in postremum coniecimus pro i, |quod fuerat primum, licet παρέλκον sit haec dictio, ut est |«adesdum», quod genus metaplasmus non est, sed tropus |magis. quod etiam in metaplasmis euenire deprehendit qui |diligentius animaduertit, ut cum dicimus Iachum pro |Bacho. et mutauimus litteram, quod est antithesis, nam pro b |posuimus i, et unam syllabam in duas diuisimus, nam de |Bach fecimus Iach, quod est diaeresis. aliud quiddam |est, cum dicimus Mauortis. nam et inmittimus duas |litteras uo, quod est epenthesis, et separatam consonantem alteri |syllabae coniungimus, cum facimus uor, quod nescio an diaeresis |dici possit; non enim per se tantum duas syllabas facit. item duos |metaplasmos habet, cum dicimus satias pro |satietas. nam et mediae dictioni <duae> litterae subtractae sunt, |quod est syncope, et duae syllabae in unam redactae, quod est |episynaliphe. ergo couaclam qui dicit pro cloaca, |et per adiectionem facit barbarismum, addit enim u litteram |0021| mediae syllabae, et per transmutationem, l enim litteram, quae |erat in prima syllaba, mutauit et in ultima posuit. item qui |dicit forficem pro forcipe. ergo, inquiunt, sicut et |duo barbarismi et duo metaplasmi in una plerumque |orationis parte cernuntur, sic consequens est, ut possit in una parte |orationis et soloecismus et barbarismus deprehendi, sicuti et |soloecismus et metaplasmus, quale dicunt esse illud |«urbemque Fidenam». metaplasmum esse illud, quod Fi |syllabam, quae erat longa, contraxerit, soloecismum esse in eo, quod |numero singulari Fidenam protulerit, quae alioqui |pluralis semper numeri sit. debuit enim dicere urbem |Fidenas, sicut Cicero dixit «urbem Syracusas». itaque et |soloecismum et barbarismum aiunt cerni posse in una parte |orationis. contra hoc nihil aliud dicitur nisi hoc, animaduerso |maiore uitio in parte orationis de soloecismo et barbarismo illic |dispiciendi locum non esse. barbarismum enim dicunt esse qui |corrumpat integram dictionem, non qui corrupta etiam |superueniat. quod enim iam per artis regulam a Latinitate summotum |sit, hoc barbarismum fieri prolatione non posse, cum non pro |prolato haberi debeat. habet quidem quod dicitur non nihilum |rationis, sed tamen ad ostendenda aut declaranda pueris uitia |nihil inpedit ostendi et emendari primo soloecismum, ut dicas |uerbi causa strenas singularem numerum non recipere, |0022| tum ut addas, non strenuas, sed strenas esse |dicendas. eueniunt sane pleraque uitia, quae specialiter partibus |barbarismi non possumus adnectere. nam ecce plerique ex |inperitia sic loquuntur, ut tyrannicidas dicant pro |tyrannis. peccant hi non in regula, non in prolatione, sed in |sensu. item alii plerumque sanguintinos quasi ad |uituperationem proferunt. peccant hi non in regula, non in |prolatione, sed in historia. item plerique contra id, quod agunt, talem |significationem proferunt, ut augere se putent, cum minuant, ut |si quis dicat inuictissimum ducem aut |infidelissimum amicum. putat se plus dicere quam |inuictum aut infidelem, cum inuictissimus ille |sit, qui non est penitus uictus, et infidelissimus ille, qui non usque |ad summum fidelis. haec atque huius modi alia si qua sunt forsitan |uitia, si quidem non cadent in ea, de quibus post dicturi sumus, |ad barbarismi generale nomen recta ratione referentur. quicquid |enim salua uel regulae uel prolationis ratione peccat, id si specialis |uitii nomen non habet, barbarismus iure dicetur.|nunc quoniam quid essent metaplasmi et definitionibus et |exemplis plene insinuauimus, pertinere ad compendium et ad |ordinem docendi arbitror, ut de scandendis uersibus pauca dicamus. |magna enim pars scientiae, qua diiudicamus constetne uersus an |0023| non constet, ex intellectu metaplasmorum pendet atque consistit. |scire igitur ante omnia debemus, uersum omnem, qui quidem a |bono auctore conscriptus sit, uel suapte natura sine excusatione |consistere uel quibusdam artificalibus rationibus defendi, ut |consistere iudicetur. sine excusatione consistit uersus huius modi |«conditus in nubem medioque refugerit orbe» |et |«tu quoque litoribus nostris, Aeneia nutrix». |hi enim et alii tales non auctoritate aliqua, non praerogatiua aliqua |artis aut consuetudinis defenduntur. nihil additum, nihil |detractum, nihil mutatum habent, sed iuxta communis linguae |enuntiationem integri enuntiati sunt neque ulla ex parte aliquid |dubitationis admittunt. cum excusatione porro duplici modo stare |dicuntur. horum unus modus est qui euenit artificali quadam |uarietate multimoda obseruatione, alius qui metaplasmorum ui |et potestate contingit. artificali ratione quot modis excusatio |euenit, plene, cum de syllabis tractarem, conprehendisse me scio. |itaque nunc poni exempla sufficiet. haec huius modi erunt, ut qui |rationem scire plenius uelit, recurrere ad illum titulum debeat, |in quo expresse cuncta significantur, nam eadem iterari et taedet |et superfluum est. haec exempla sunt huius modi. defenditur |ratione uersus ille |«emicat Euryalus et munere uictor amici». |nam lus et sine dubio non stat priore parte, quoniam cum |0024| breuem uocalem una consona sequitur, breuis permanet, sicut |utique breuis est |«o mihi praeteritos referat si Iupiter annos». |item defenditur «insulae Ionio in magno», cur ae |dipthongos pro breui posita sit, cum utique longa sit, ut |«Aeole namque tibi». item defenditur «te |Corydon o Alexi», cur pro breui posita sit o, cum alioqui |longa sit, ut «o ubi campi». item defenditur «et |uolucrum linguas», cur lu duabus consonis sequentibus pro |breui posita sit, cum alibi habeatur longa, ut est «pecudes |pictaeque uolucres». item defenditur «auroque |effulgere fluctus», quare re duabus consonis |sequentibus breuis posita sit, cum alibi habeatur longa, ut est |«inmanisque Gela fluuii cognomine dicta». |item defenditur «hic erit unus honos», cur us |duabus consonis sequentibus breuis posita sit, cum alioqui isdem |consonis sequentibus longa sit, ut «terga fatigamus |hasta». item defenditur «ponite spes sibi quisque», |cur te breuis sit, cum te longam duae consonae efficere |debuerint, ut «unde spissa coma». item defenditur |0025| «hoc erat alma parens», cur hoc una consona |sequente longa posita sit, cum alioqui breuis ponatur, ut «solus |hic inflexit sensus». item defenditur «nemorosa |Zacynthus», cur sa sequente duplici breuis sit, cum |alioqui longa habeatur, ut «exsultat Amazon». item |defenditur |«o mihi praeteritos referat si Iupiter annos», |cur hi breuem posuerit, cum alioqui longa sit, ut est |«fata mihi ferro sceleratam exscindere |gentem». |haec exemplis breuiter admonuisse sufficiat. qui uero ultra hoc |rationes defensionum quaerit, ad praedictum titulum, sicut |diximus, recurrat. |alius modus excusationis est, qui metaplasmorum ui et potestate |contingit. de hoc pauca pertinentia satis ad rem praecepta |dicemus, latius ea tantum exsecuturi, quae magis in usu sunt. illa |uero, quae raro eueniunt, euenire tamen possunt, exempli causa |breuiter demonstrabimus. ac primum scire debemus, metaplasmos |hos uel a poetis ipsis positos iam in ipsa scriptura fieri, uel nobis, |cum ita scandendi uel pronuntiandi necessitas urgebit, faciendos |relinqui. poetae faciunt metaplasmos, cum ipsi iam scripturam |corruptam relinquunt, ut est «relliquias Danaum» et |«tanton’ me crimine dignum / duxisti». addidit |enim unam litteram l per metaplasmum, item contra * sicut |0026| Lucilius «ore corupto». dempsit enim unam litteram |r per metaplasmum. et Ennius |«huic statuam statui? malo remouatur |Athenis». |et hic quoque per metaplasmum dempsit litteram e. haec cum |eueniunt, nos in scandendo metaplasmum non facimus. habet |enim iam illum lectionis ipsius scriptura, quae a poeta sic relicta |est. atque in istis modis adiectionis et detractionis nisi ipsi poetae |corruperint dictionem, nos corrumpere eam metaplasmi potestate |non possumus. sunt alii modi, in quibus poeta corrupte quidem |legit ipse, sed hanc corruptionem scriptura non indicat, ut |«Italiam fato profugus» et «aquosus Orion» et |«labitur infelix studiorum» et «qua summa |labantes». siue enim producantur, siue breues sint i et o et a, |aliter scribi non poterunt et in scriptura non apparebit ista |corruptio, sed nos dirigimur in scandendo ad defendendum uersum |metaplasmi potestate, qui erit aut systole aut ectasis. similis ratio |erit in diaeresi et episynaliphe. nam quod Horatius ait |«feraeque suëtae» et Lucanus ait «dixisse |Phoëbos» et Virgilius «et uotis iam nunc adsuesce |uocari» et item «aeripedem ceruam», siue |conglutines syllabas, siue diuidas, isdem litteris scribetur solusque |intellectus defendendi uersus ratione inducit metaplasmi |potestatem, prout haec aut illa ratio persuaserit. |0027| sequuntur duo metaplasmi, quorum uis et potestas in |scandendo maxime ualet, synaliphe et ecthlipsis. de his hoc ordine |praecipiemus, ut primum dicamus, quo inter se differunt, cum |quibusdam modis in scandendo conuenire consuerint. synaliphe |est, cum syllaba una siue ex una uocali siue ex duabus uocalibus |siue cum m littera consistens uelut superflua inuenitur in uersu |et citra damnum uocis transilitur. huius exempla sunt haec: |«coniugio Anchise», «interea medium |Aeneas», «femineae ardentem». ecthlipsis est, cum |concursus uocum non solum praeterit syllabas, sed excludit et |uelut expressas strangulatasque diplodit. ideo denique hic |metaplasmus ecthlipsis dicitur quasi exprimens et eiciens quae uelut |superfluo duabus obstant uocibus altrinsecus positis. ille quoque |superior metaplasmus uelut lenior secundum suam uim etiam |nomine censetur, quasi transiliat, quae possunt transiliri. nam ideo |denique synaliphe dicta est quasi saltu quodam praetermittens. |est ergo huius modi ecthlipseos haec uis, ut interdum uocalem |solam excludat eamque nunc ut litteram, ut est «regina |e speculis», «scio me Danais», |«per duodena regit mundi sol aureus astra», |«fluctusque atros», interdum tamquam syllabam, ut |«atque ea diuersa penitus». item eius potestas est, |0028| ut interdum dipthongon excludat, ut «femineae |ardentem». item eius potestas est, ut interdum uocalem cum m |expellat, ut «interea medium Aeneas», «fuit |Ilium et ingens». hae cum sint potestates duorum horum |metaplasmorum, euenit interdum dubitatio primum, ut nescias, |utrum litteram an syllabam exclusam esse dicas, ut est |«atque ea diuersa». nam si priorem e excludas, litteram |exclusisti, si posteriorem, syllabam exclusisti. ad defensionis |autem rationem nihil refert, quo modo excluseris. deinde ea |dubitatio euenit, ut nescias, utrum synalipha sit an ecthlipsis per |omnes modos. ut ecce de una uocali, quae syllaba sit, euenit |dubitatio. nam uocalis cum quasi littera excluditur, semper ad |ecthlipsin pertinet. ergo sic dubium erit, utrum hoc an illo modo |scandas, utrum synalipham an ecthlipsin facias, «coniugio |Anchise». nam si sic scandas: coniugi Anchi, synalipham |fecisti, transiluisti enim o syllabam; quae transilitur, non exclusa |est. si sic scandas: coniugi Onchise, ecthlipsis erit; exclusa est |enim <a> et quasi expressa. simile est et illud «accipio |agnoscoque libens». nam si sic scandas: accipi agnoscoque |li, synaliphe est, si sic accipi. ogno.scoque li, ecthlipsis est. |tale est «femineae ardentem». nam potes scandere |femine. arden.tem et erit synaliphe. item potes scandere |0029| femine. aerden.tem et erit ecthlipsis. item similiter incertum, sit |synalipha an ecthlipsis «fuit Ilium et ingens». nam si |sic scandas Iliet, synalipha est, si sic Iliut, ecthlipsis est. |simile est «egregium Antorem». nam utroque modo |scandi potest egregi. Anto et egregi. Vnto. haec cum ita sint |et manifesto appareat ex nominum ratione et ex definitionibus |et exemplis ipsis, quo a se hi duo metaplasmi distare uideantur, |tamen iam communi quasi consensu in scandendo non solum |nostra aetate, sed etiam a scriptoribus synaliphae nomen |praeualuisse uideo, adeo ut quasi uno consensu paene omnes in |ecthlipseos exemplis non aliud dent quam «multum ille et |terris», quod ipsum tamen refert, quo modo scandatur. nam si |multil facias, episynaliphe erit secundum Asperum, qui dicit |ex duabus syllabis unam fieri, sicut tanton ex tantone, |secundum me autem paragoge est ut magis pro mage. |quodsi scandas multul, erit ecthlipsis, quia uocalis cum m |excluditur, quasi exprimitur de medio uocum, nam non uelut |transilitur tamquam unius uocis extrema, ut illic est «interea |medium Aeneas». ergo sicut diximus iam paene uno |nomine utrumque censetur neque id ad rem pertinet. nobis enim |sufficit discussas ex lectionibus ueterum dedisse differentias |nihilque interest, quae res quoque nomine censeatur, dummodo uis et |potestas earum uelut manu in omni hac dispectione teneatur. |ergo ut ea, quae restant, plane aperteque dicamus, scire debemus |0030| ante omnia in hac quoque horum duorum metaplasmorum |potestate, siue eos quis discernat siue uno synaliphae nomine censebit, |esse aliquam potestatem poetis, ut ipsi interdum corrumpant |metaplasmo dictionem, quale est «nec non aurum<que> |animusque Latinost». quod cum euenit, |metaplasmum in dictione inuenimus, non in scandendo adferimus, quod |utique faceremus, si reliquisset «Latino est», sicut |«excussaque pectore Iuno est». sed hac potestate in |metaplasmis non semper abuti possunt poetae, ut scripturam |corrumpant, sed cum integre scripturam reliquerint, nobis in |scandendo potestas remanet non enuntiandi ea, quae nihilominus |scripturae series continet, ut est «multum ille et |terris iactatus et alto». si enim uoluisset sic relinquere |mult, incertum reliquisset. possimus enim accipere mult |pro multis. quorsum haec? ut ostenderemus non semper |habere potestatem poetas corrumpendae scripturae. |in his duobus metaplasmis relinquitur nunc nobis, ut |praecipiamus, quo intellectu, cum scriptura integra legitur, quem ad |modum metaplasmum possumus inducere. ideo sic |animaduertamus. metaplasmus, sicut diximus, aut litteram uocalem excludit |aut syllabam ex una uocali aut duabus aut item syllabam ex una |uocali et m aut semisyllabam, ut est «puerum |Astyanacta trahebat». hic enim scandendum est rastya. |ita non tota perit rum. hoc exemplum oportunum est hic |adici, quia de superioribus modis supra dixi. adnotari etiam hoc |0031| loco potest, quod interdum duae m pereunt cum uocali in una |syllaba, ut est |«extremum hunc, Arethusa, mihi concede |laborem», |ut scandamus sic extre. hunc. Are. quodsi quis maluerit mhunc |Are, non tota syllaba perit, sicut rasty. ergo his quattuor |modis sic euenit, ut quicquid illud perit, uel inter duas uocales |positum sit uel inter uocalem et consonantem aut inter |consonantem <et uocalem> uel inter duas consonantes. inter duas uocales, |ut «coniugio Anchise», «atque ea diuersa», |inter uocalem et consonam, ut |«Thybris ea fluuium, quam longa est, nocte |tumentem». |gast enim dicendo e excludimus. tale est «regina e |speculis», inter uocalem a et consonantem s perit e. inter |consonam et uocalem, ut «nunc scio, quid sit |amor» et «per duodena regit». inter duas consonas, ut |est |«ad soceros atque auo puerum Astyanacta |trahebat». |scandimus enim sic rostquea, ex quo apparet inter duas |consonas a uocalem perisse. «mene fugis? per ego has |lacrimas», scandimus ghaslacri. |0032| nunc illud animaduertendum est, quod in hoc damno |syllabarum, quae excluduntur, ubi una uocalis perit, maxime prior |perit, idque iam scandendi ratio habet et paene ad hoc uox |scandentium procliue decurrit, ut «regina e speculis». quis |enim non sic scandit regi.ne specu? et |«ante, pudor, quam te uiolo aut tua iura resoluo». |quis non sic scandit, ut o potius pereat, quae praecedit, et sit |lauttua? quod cum ita sit, tamen interdum euenit quiddam |aut sono gratius aut necessitate adstrictius, ut posterior pereat, ut |«isque ubi Dardanios habitus». nemo enim |scandit sic isquubi, quia duo u post q litteram in unam |syllabam non coeunt, sed potius sic scandit isquebi. simile est et |«Pleiadasque Yadasque», ut sic scandamus |dasquea potius quam dasquya, quia e melius sonat, et item |inusitatum est post qu et y subiungi, ut faciamus syllabam |quy. reliqui sunt duo metaplasmi, antithesis, cum littera pro |littera ponitur, ut olli pro illi, et metathesis, cum in |alienum locum littera transfertur, ut Thymbre pro |Thymber. sed id ad scandendi rationem non pertinet. |metaplasmum, quem inuenimus, in qua ui scribitur intuebimur."
}
