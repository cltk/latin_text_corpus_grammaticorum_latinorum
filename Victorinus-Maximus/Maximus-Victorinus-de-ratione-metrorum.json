{
    "author": "Victorinus Maximus",
    "title": "Maximus Victorinus de ratione metrorum",
    "edition_new": "",
    "edition_keil": "GL 6,216-228",
    "text": " |liquentes litterae sunt quattuor, l m n r. liquentes ideo dicuntur. |quod fluant et quasi intereant, tum cum sequuntur aliquam breuem syllabam |cum quauis alia consonante. sunt autem duplicis potentiae. nam |syllabam longam positione facere possunt, si ita poeta uoluerit, et breuem |non producunt. quod dico huius modi est [exemplum], ut hic Lucreti |uersus, |«nam fierent iuuenes subito ex infantibus paruis». |sic habetur, quasi dixerit subtracta s littera, infantibu paruis: hic enim |s littera interit. Ennius quoque ait «uita illa dignus locoque», |quasi dignu locoque dixerit. similiter Lucilius ait |0217| «tum lateralis dolor, certissimus nuntius mortis» |pro: |tum laterali dolor certissimu nuntiu mortis |[sic habetur quasi], subtractis tribus s litteris, quia licentius antiqui et |ipsa quasi pro liquenti utebantur inerudita adhuc nouitate, quod |posteriores poetae non fecerunt, non quod ista defensio rata non esset, sed |quod uersus suos liquidius decurrere nullis salebris uoluerunt. |liquentes autem cognoscere possumus in illo Vergilii uersu, |«sed haec lento mos est aptare flagello», |quasi subtracta l littera fagello dixerit. sic et in illo, |«Phoebe grauis Troiae semper miserate labores», |quasi subtracta r littera gauis dixerit, non grauis. mihi autem de his |magis uidetur illud, quod liquentes litterae, de quibus diximus, tunc |detrahantur, cum breuem syllabam duae consonantes, quarum altera liquens |erit, ita sequuntur, ut in duas syllabas se diuidant. quod dico huius |modi est: «infantibus paruis», s et p litterae in duas syllabas se diuiserunt; |nam s ad bus syllabam pertinet, p ad paruis. quotiens ergo se ita |diuidunt, tunc liquentes erunt. alioquin cum duae consonantes ita aliquam |breuem syllabam sequuntur, ut eae ipsae consonantes alterius syllabae |sint nec se diuidant, tunc illa syllaba, ut poetae uoluerint, longa aut breuis |erit, hoc exemplo, «Atridas Priamumque». A littera positione longa |est, quod eam excipiunt duae consonantes t et r. sed quoniam eae |consonantes ad alteram syllabam pertinent, non semper positione longam |faciunt syllabam, quam excipiunt, ut est «geminosque in limine |Atridas». hic A breuis est, quoniam consonantes ambas syllaba sibi |posterior uindicat, eaeque, ut poetae uoluntas est, proinde auxiliantur aut |0218| cedunt, ut illi Vergilii uersus, quos supra posuimus, tales syllabas |habeant consonantium coitu, non liquentium fluxu.\\n |coniunctas quoque syllabas animaduertere nobis intentio est. nam |coniunctae syllabae dicuntur, cum longa syllaba in uocali finitur et a |uocali excipitur; atque ideo longa illa breuis est, quod eam uocalis et |terminauerit et exceperit, hoc exemplo, «te Corydon o Alexi». sic enim |scanditur, te Cory dactylus, don o A dactylus, cuius media syllaba o |natura longa est. sed quia et ipsa uocali constat et excipitur a uocali, |coniunctioni syllabarum et quasi cognationi uocalium ueluti gratificatur et |idcirco breuis est. est huic similis ille uersus, «credimus? an qui amant»: |credimus dactylus est, an qui a alius dactylus. [sed] qui media syllaba |dactyli natura longa est; sed quia et haec, ut superior, terminatur et |excipitur a uocali, breuis est. non enim in hoc aut in superiore uersu |synalipham facere potes sine uitio: uersus erit ex trochaeo, si feceris, qui |nisi nouissimus in heroo uersu esse non potest. si tamen in huiusce modi |coniunctis talis synalipha fieri potest, quae e dactylo spondeum faciat, |profecto spondeus usitatior inusitato dactylo anteponendus est, ut est illud, |«nec tota tamen ille prior praeeunte carina». |scanditur enim sic, nec to spondeus, ta tamen dactylus, ille pri dactylus, |or prae spondeus, hic uides posse alios dicere dactylum esse ratione |coniunctarum syllabarum, quoniam prae syllaba uocali finitur et excipitur a |uocali, quae est e. sed cum synalipha fieri possit faciatque spondeum, cur |non eam uiam sequamur, quam nobis consuetudo frequentior tritam |reliquit? antenouissimus pes est huius uersus ente ca, quem ideo |0219| praepono. cum in synalipha haec sit consuetudo, ut anterior uocalis excludatur, |tunc tamen non excludi scias, cum sola syllabam facere potest anterior, |quae excludi non potest. quod dico, huiusce modi est [exemplum]: |praeeunte per duas e scribitur; est ergo spondeus or prae, sequunturque |circa se duae uocales, [prae] eunte carina. sed quoniam e littera eadem |et syllaba est, u autem, syllaba ut sit, adhibet sibi consonantes n et t, |idcirco rectius ente carina quam unte carina per synalipham scandimus. | |uocales quinque cum nouissimam syllabam uerbi aut nominis tenent, |tametsi natura breues sint, longae tamen, si ita poeta uoluerit, habentur, |hoc modo, «hic amor, hoc studium». mor syllaba breuis est, sed quia |uocalis ibi est, produci etiam potest, ut |«omnia uincit amor, et nos cedamus amori». |scanditur enim sic, omnia dactylus, uincit a dactylus, mor et spondeus: |uides superius correptam, hic esse productam. item |«ostentans artemque pater arcumque sonantem». |scanditur enim sic, osten spondeus, tans ar spondeus, temque pa dactylus, |ter ar spondeus: uides hic ter syllabam longam esse, alio loco |breuem. item «sanguis hebet»: hic guis syllaba breuis est; in Lucano |autem longa est, «dum sanguis inerat». uides i litteram fecisse hanc |potestatem. item |«tum sic Mercurium adloquitur <ac talia mandat>»: |tur syllaba natura breuis est, sed quia habet uocalem, producitur. |quidquid enim in tur syllaba finitur, breue est, ut postea dicemus. nec |interest uocales illae, cum in nouissima syllaba sunt, solae, an cum |consonantibus sint: utroque enim modo dichronae sunt. uideo tamen |dichronas etiam hoc compendio posse tradi, ut in heroo uersu cuiuscumque |0220| pedis syllaba prima, cum a superiore uerbo remanserit, promiscue longa |sit aut breuis, ut poeta uoluerit, quoniam in ea pars orationis impletur, |quod quoque ut in uersu sic in uerbo non attendatur. | |quaecumque sunt Graeca nomina, id est quae in Latinis eadem sunt, |ea cum in es syllabam aut in as exeunt, breuia sunt contra naturam et |consuetudinem Latinorum. huius modi enim nomina Latina, quae plurali |numero in es syllabam exeunt aut in as, longa natura sunt, ut principes |arbores milites optimas feminas sarcinas. idcirco, quia in uersu esse |possunt Graeca, et in isdem syllabis breuia sunt, ut «Gorgones |Harpyiasque», et alibi «fuso crateres oliuo», et Lucretius |«lampadas igniferas manibus retinentia dextris». |uides hic es uel as syllabas breues esse, ideo quia Graeca sunt nomina. |nomina propria, quae primam syllabam natura longam non habent, |id est quae non ex duabus uocalibus iunctis constant, ut Aeolus Aeneas |et alia, quae ergo primam syllabam natura longam non habet, tales |erunt syllabae, ut eas ponere uolueris, siue longae siue breues, hoc |exemplo, «exercet Diana choros». hic Di longa est, alio loco breuis |est, «tune etiam telis moriere Dianae». item |«armatumque auro circumspicit Oriona». |hic longa est O, alibi breuis est, «aquosus Orion». nomina item quae |0221| † genetiuum in es syllabam mittunt eadem ipsa syllaba breuia sunt, ut |Lingones Mygdones Teutones Vascones, et accusatiuo: Vasconas |armipotentes. item Graeca nomina, quae in i littera finiuntur, eadem ipsa syllaba |breuia sunt, ut «quo te Moeri pedes». scanditur enim sic, quo te |spondeus, Moeri pe dactylus. uidendum etiam hoc est in his nominibus, quae |ante nouissimam syllabam i littera terminantur, ut est radius gladius. |haec enim in genetiuo casu per duo i scribuntur, huius radii gladii, et |pluraliter per duo i, hi <radii> gladii, et cum poeta uoluerit, in hac eadem |nouissima syllaba, in qua duo i esse diximus, [hic] synalipha non fit. |quo modo est uersus ille Lucretii, |«non radii solis neque lucida tela diei». |scanditur enim sic, <non radi dactylus>, i so spondeus. uide quo modo |neque i littera interior synalipha subtracta est et exterior pedis partem |cepit. sed rursus cum poeta uoluerit, synalipham in eodem nomine facit, |ut est ille Vergilii uersus, |«diuersi rumpent radii, <aut ubi pallida surget>». |scanditur enim sic, diuer spondeus, si rum spondeus, pent radi dactylus. |hic enim nouissima excluditur, quae longa est. |interdum in nominibus appellatiuis prima syllaba contra naturam |producitur, quia aliter in uersu poni non potest, ut «Italiam contra». |hic enim I syllaba contra naturam producta est, ut esse in uersu posset. |hoc autem modo breuem intellegimus. necesse enim est ut, qualis est |prima syllaba in aliquo nomine prouinciali, eadem sit natura in ipsa |prouincia: ut Afer prima longa est, in Africa eadem natura est prima littera. |ergo uideamus Italus, prima syllaba qualis sit; dabit Vergilius exemplum, |0222| «antiqua e cedro Italusque paterque Sabinus». |hic in Italo prima syllaba breuis est, quae nos docet eandem et in Italia |seruari oportere. |quattuor syllabae breues pro spondeo poni possunt, ut «genua |labant». hic enim genua la scanditur, in quo pede priores duae breues |iunguntur, ut unam longam faciant poetica licentia, quae magis in |iambicis uersibus est permissa et celebris. |interdum in heroo uersu nouissima syllaba superest, quam sequenti |uersui adiungi necesse est per synalipham, ut est ille uersus in Vergilio, |«iamque iter emensi turres ac tecta Latinorum / |ardua cernebant». |scanditur enim sic, iamquiter dactylus, emen spondeus, si tur spondeus, |res ac spondeus, tecta La dactylus, tino spondeus. nouissima uersus |syllaba quae superest rum reuocatur ad sequentem uersum per synalipham, |ut dicas rardua cernebant et cetera. huic similis et ille uersus est, |«inseritur uero ex fetu nucis arbutus horrida / |<et steriles platani>». |syllaba enim nouissima, quae est da, ad sequentem uersum refertur. quare |necesse erit in re istius modi sequentem uersum a uocali incipere, ut |synalipha fieri possit illa, quam diximus. |nominatiuus omnis numero singulari, qui us syllaba terminatur, eadem |ipsa syllaba natura breuis est, ut doctus carus sanctus et alia. genetiuus |omnis, qui i littera terminatur, natura longus est, ut docti cari sancti. |0223| datiuus omnis, qui o littera terminatur, natura longus est, ut docto caro |sancto. accusatiuus omnis, qui m littera terminatur, positionem expectat |aut synalipham, quia nulla syllaba in m litteram exit, quae non alterutrum |quaerat. uocatiuus omnis e littera terminatus natura breuis est, ut docte |care sancte. ablatiuus omnis o littera terminatus natura longus est, ut |ab hoc docto caro sancto. numero plurali nominatiuus omnis, cum in i |finitur, longus est natura, ut hi docti cari sancti * datiuus omnis pluralis, |qui in is finitur, longus est, ut doctis caris sanctis. accusatiuus omnis |pluralis, qui in os finitur, longus est, ut doctos caros sanctos. uocatiuus |omnis pluralis in i littera finitus longus est, ut docti cari sancti. |ablatiuus omnis pluralis, qui in is finitur, aeque longus est, ut ab his doctis |caris sanctis. item quidquid in is syllabam nominatiuo et genetiuo |singulari exit, breue est, ut lapis apis. quidquid in r finitur in genere |masculino, breue est, ut doctor cantor pater frater. numero plurali |quidquid in es syllaba finitur, longum est, ut doctores homines arbores, et |quidquid sic terminatur. item quod in bus syllabam exit, breue est, ut |cantoribus doctoribus. |[de genere feminino] in genere feminino casus nominatiuus solus sic |uariatur: haec tabula, <a> breuis est nominatiuo, ablatiuo longa est. omnia |nomina generis feminini, quae a littera terminantur, nouissima syllaba in |nominatiuo breuia sunt, in ablatiuo longa. omnis autem casus |cuiuscumque generis m littera terminatus nouissimam syllabam longam natura |habere non potest, sed aut positionem aut synalipham expectat. nomina |generis feminini, quae in es syllaba finiuntur, si eadem ipsa syllaba in |genetiuo non producitur, tam in nominatiuo quam in ablatiuo breuia sunt. |si autem eadem syllaba in genetiuo producitur, tam in nominatiuo quam |0224| in ablatiuo longa syllaba nouissima est. quod dico [exemplum] huius modi |est: haec lues, es syllaba breuis est, quia genetiuus luis facit: haec fides, |des syllaba longa est propterea, quia genetiuus producit eam: facit enim |huius fidei. quo modo est haec facies: es syllaba longa est, quoniam in |genetiuo producitur, huius faciei. ergo quas syllabas genetiuus producit, |hae in nominatiuo et ablatiuo longae sunt, ut haec fides, huius fidei, a |fide; facies, faciei, a facie. quas syllabas genetiuus corripit aut mutat, |breues sunt in nominatiuo et ablatiuo, ut lues luis lue. quidquid in |genetiuo is syllaba terminatur, breue est in ablatiuo. sed hic est genetiuus, |quo cognoscuntur plerumque nouissimae syllabae nominum, quales esse |debeant, ut est paupertas et palus. tas enim ideo longa est, quia |genetiuus eam producit: dicimus enim paupertatis ta producta et paludis |media syllaba producta. quo modo est hic Samnis: longa est nis, facit |enim genetiuo huius Samnitis media producta: item amnis breuis est, |quoniam syllabam nis non producit genetiuus. | |omnia participia, quae in ans syllabam aut in ens mittunt, positione |[sua] longa sunt. nam quae in i aut in o mittunt, quasi nomina |existimantur, de quibus iam dictum est. |  |omnia aduerbia, quae in e mittunt, exceptis bene et male et fere |et prope et pone et paene et saepe, his ergo exceptis illa quae de |nominibus manant longa sunt, ut pulchre sancte docte. illa autem breuia |sunt, quae nomina nulla habent, unde deriuentur, quo modo illa, docte |qui doctus, sancte, quia sanctus. rursum quae a nominibus deriuantur, |si in er syllabam fiunt, breuia sint necesse est, ut duriter turpiter |misericorditer. quae autem in m litteram fiunt, aut positionem aut |synalipham expectant. item illa quae in a litteram exeunt longa sunt, |ut ultra. |0225|  |in uerbis uel coniugationibus attendendae sunt positiones et tempora |et syllabae nouissimae, quae his fere regulis colliguntur. primae positionis |nouissima syllaba similis est in omnibus coniugationibus: omnes enim |coniugationes, quae in o littera finiuntur, dichronae sunt, ut canto |moneo dico. secundis positionibus discrepant. nam secunda positio primae |et secundae coniugationis longa ut sit necesse est, ut cantas clamas mones |sedes: hae enim [nouissimae] producuntur in infinitiuo modo; dicimus enim |cantare clamare monere sedere. imperatiuus quoque modus coniugationum |supra dictarum syllaba nouissima longus est propterea, quia syllaba ipsa |producitur in infinitiuo. in tertia autem coniugatione correpta secundae |positiones breues sunt, quia in infinitiuo produci non possunt: dicimus |enim legis legere, ducis ducere. in imperatiuo quoque eaedem syllabae |nouissimae breues sunt, quia non producuntur in infinitiuo, ut lege scribe. |et omnino quae syllabae mutantur breues sunt; mutantur autem sic, legis |lege legere [dicis dice dicere], scribis scribe scribere. tertia longa quae |dicitur similis est coniugationi primae et secundae, propterea quod, quem |ad modum infinitiuus producit in illis medias syllabas, sic et in hac. |quapropter finis tertia coniugatio est et ideo longa, quia finire dicimus in |infinitiuo i producta, sicut audis audire. rursus adsis faxis uelis: nam is |nouissima syllaba ideo longa est, quia pluralis numerus eam producit: |dicimus enim producta media syllaba adsitis faxitis uelitis. quae autem |produci media in plurali numero non possunt, breuia sunt, ut dicis |dicitis, legis legitis. nam illa longa sunt, ut audis finis, quia producuntur |0226| in plurali numero, ut auditis finitis. omnes in uerbis nouissimae syllabae, |quae sunt huius modi, ut res aut ses, longae sunt, quia producit eas |numerus pluralis, ut audires audiretis, clamasses clamassetis. omnes |infinitiui, qui syllaba re terminantur, breues sunt, ut clamare monere dicere |finire. omnes in uerbis syllabae quae huius modi sunt, ut in tis exeant, |breues sunt, ut clamastis dixistis fecistis. infinitiui omnes passiuorum |communium deponentiumque uerborum, quoniam in i exeunt, longi sunt, ut |clamari moneri dici finiri. et quidquid in uerborum declinatione in i |exierit, longum est, ut clamaui monui dixi finiui. |haec de nouissimis syllabis dicta sunt. de primis autem inueniendis hoc |erit uidendum. omnes igitur coniugationes excepta tertia simplici, hoc est |longa, in aliquibus uerbis primas syllabas temporum ratione permutant. nam |quae in praesenti tempore breues sunt, in omni praeterito perfecto uel in |omni praeterito plusquamperfecto uel in uno futuro modi tantum coniunctiui |producuntur, in reliquis autem modis et temporibus breuiantur. ergo prima |coniugatio tempore praesenti corripitur, ut lauo; praeterito perfecto uel |praeterito plusquamperfecto uel coniunctiuo futuri producitur, ut laui laueram |lauero. secunda similiter praesenti tempore corripitur, ut moueo; praeterito |perfecto uel praeterito plusquamperfecto uel coniunctiuo futuri producitur, |ut moui moueram mouero. tertia correpta similiter praesenti tempore |corripitur, ut odio; praeterito perfecto uel praeterito plusquamperfecto |uel coniunctiuo futuri producitur, ut odi oderam odero. infinitiuus autem |modus similiter in aliquibus uerbis tempore praesenti corripitur, ut mouere |legere; tempore praeterito uel futuro producitur, ut mouisse, motum ire, |legisse, lectum ire. sed sunt plurima uerba, quae numquam temporum |uarietate mutantur hoc modo. est igitur coniugatio prima semper correpta, |0227| ut uoco; item semper producta, ut munero. est similiter et secunda |semper correpta, ut doleo; item semper producta, ut debeo. est aeque |tertia semper correpta, ut † tero; item semper producta, ut munio. sunt |etiam aliqua similiter participia, quae in primis syllabis temporum |uarietate mutantur, ut quae in praesenti tempore breuia sunt, in praeterito |uel futuro non quidem natura, sed positione producta fiant, ut legens |lectus lecturus. |nunc dicendum est de trisyllabis, quae sic uariantur, quo modo et |disyllaba. hoc uno distant, quod indicatiuo modo specie imperfecta in |primis syllabis breuia sunt, ut legebam ueniebam: nam in disyllabis hac |ipsa imperfecta specie longa sunt, ut ibam nabam. sed ex hac ratione |primas syllabas rite cognoscimus, ut praepositionem uerbo illi addamus, |cuius prima syllaba cuius naturae sit quaerimus. cum ergo addiderimus |uerbo praepositionem, sciamus, quo modo [eam] consuetudo pronuntiet, |cuius rei exemplum hoc est: dico dicas dicat ab eo quod est dicare. |addamus illi praepositionem de et faciamus dedico: uideamus, quo modo |pronuntiet consuetudo, producta media an correpta; utique correpta, ut |dedico. sic inuenimus et longas, ut clamo. addamus praepositionem in, |ut fiat inclamo; producta media dicimus, non correpta. item sunt nomina |quibus praepositio addi non potest, ut halitus. faciamus ex his uerbum, et |erit halo. huic addamus praepositionem ex, ut fiat exhalo: media syllaba |producta pronuntiamus. ibi apparebit etiam halitus qualis sit in prima |syllaba. medias ergo syllabas coniugationes docent, extremas uerbi ipsius |declinationes; primas autem docent exempla uel illae, quas diximus, praepositiones. |haec prudenti satis sunt, hisque exemplis omnia in promptu |habebit. rhetoricam autem eloquentiam, id est ueram, nosse non poterit, |nisi qui ad eam hoc uestigio uenerit, primum ut discat, quot sint pedes |metrorum; deinde quae sit natura syllabarum in uerbis, quod hic docuimus; |0228| tum quid sit colon, quid comma; deinde quid sit periodus, quid numerus; |quid sint orationes solutae, quid numerosum; quae sint praeterea tres |primae figurae dicendi, magna temperata subtilis; postremo quae sint figurae |uerborum, quae sententiarum. his impletis Ciceronis rhetoricam omniaque |eius incipiat legere, id est totam rhetoricam, seque cotidie exerceat. |0229|"
}
