{
    "author": "Victorinus Maximus",
    "title": "[Victorinus] de caesuris",
    "edition_new": "",
    "edition_keil": "GL 6,240,2-10",
    "text": "|caesurae sunt IIII, penthemimeris, hephthemimeris, cata triton |trochaeon, bucolice tome. penthemimeris est, ubi post duos pedes inuenitur |semipes, qui uersum diuidat et partem orationis finiat, ut «arma |uirumque cano». hephthemimeris est, ubi post III pedes inuenitur syllaba, |ut «arma uirumque cano Troiae». cata triton trochaeon est, ubi |tertio loco inuenitur trochaeus, non quod in medio uersu esse possit |trochaeus, sed sublata ultima syllaba de dactylo remanet trochaeus. bucolice |tome ornatus causa addita, ubi duo uersus in uno inueniuntur, ut est illud |«dic mihi Damoeta cuium pecus? an Meliboei?». "
}
