{
    "author": "Pompeius",
    "title": "Pompeius in artem Donati",
    "edition_new": "",
    "edition_keil": "GL 5,95-312",
    "text": "| plerique qui artem scribunt a definitione ipsius artis inchoant et |quaerunt quid est ars? et ita definiunt, ars est unius cuiusque rei |scientia. quaeritur enim etymologia ipsius artis. multi dicunt artem |dictam esse ἀπὸ τῆς ἀρετῆς, id est a uirtute et scientia unius cuiusque |rei. alii refutauerunt istam definitionem et dixerunt artem dictam esse, |quod artis praeceptis cuncta concludat. nihil uerius. sex casus sunt, et |omnia nomina per istos sex casus decurrunt; quinque sunt modi, et omne |uerbum per eos declinatur. ergo artae et strictae definitiones quaedam |0096| factae sunt, per quas currunt. ars ergo dicta, quod artis praeceptis |multa teneat. multi ergo dicunt ab arte inchoandum esse. et quare hoc |dicunt? quia ab ipsa arte tractatum est, et quoniam debemus primum |scire hoc ipsum quod dicimus, et postea quae sit ipsa res discere. sed |hoc ex superfluo. ars enim potest dici et tonsoris et plumarii. multi ab |ipsis litteris inchoant; nec hoc uerum est. multi et a uoce inchoant ea |ratione, quoniam litterae, de uoce sunt natae, et non possumus peruenire |ad secundam, nisi dixerimus primam partem. nec hoc uerum est, sed |qui inchoat artem, debet inchoare ab octo partibus orationis. qua ratione? |quia qui artem istam scribit, grammaticus dicitur. de arte autem tractare |quid est, nisi tractare de octo partibus orationis? de uoce tractare quid |est [uox]? hoc philosophorum est. de litteris tractare omnium est. nam |et orator quaerit litteras discere et grammaticus similiter et magister ludi |idem. nam de partibus tractare, hoc grammatici est. idcirco etiam |Donatus inde inchoauit, ab ipsis partibus. perite et callide exclusit omnia |illa de uoce, de littera, quae aut propria essent aliorum aut communia |multorum, non tamen essent ipsius propria. inchoat igitur ab octo |partibus orationis.\\n|oratio dicitur elocutio, et dicta oratio quasi oris ratio. haec ipsa |prima pars octo res tantum significat, nomen pronomen uerbum |aduerbium participium coniunctionem praepositionem interiectionem. uide nunc |singularum proprietates. quare dictum est nomen? quoniam per hanc |partem res notas inuenimus. unde sciremus, quo modo diceretur columna? |ecce dicis mihi columna dicitur, ecce didici: postea etiam si illam non |uideam et nomines mihi columnam, illa notitia uenit ad animum meum. |ideo dictum est nomen, quod notas rerum nostris animis suggerit, id est |quod efficit nobis res notas. et bene primum positum est nomen. non |enim potes tractare de littera, de uoce, nisi prius scias, quid est hoc |ipsum. idcirco quoniam nomina primigenia sunt in rebus omnibus, haec |prima debent poni. nemo enim potest tractare primo de aliis partibus. |idcirco prima pars est nomen. pronomen dictum est, quod quasi |fungatur officio nominis. siqui dicat Vergilius scripsit bucolica, nomine |0097| utitur; ipse scripsit georgica, pronomine utitur. posses enim dicere |Vergilius scripsit georgica. sed ne fastidium crearet nominis iteratio, |inuenta est ista particula. et hoc bene secundum est; bene secunda est |ista particula. qua ratione? nam si fungitur officio nominis, et nomen |naturaliter primum est, quid debet esse post illud quod primum est, nisi |illud quod fungitur officio primae partis? sequitur uerbum. uerbum dictum |est hac ratione, quod uerberato aëre motu linguae fit sonus, unde ipsa |particula emergit. sed et omnes partes orationis similiter fiunt motu |linguae et uerberatione aëris. ergo quare haec particula hoc nomen sibi |proprium adsumpsit? quod ipsa frequentius utimur in loquendo. nam ecce |loquere aliquid, et inuenies in ipsa elocutione tria aut quattuor uerba, uix |unum nomen aut pronomen. ut puta si dicas uolo ire et uidere amicum |meum ad forum, ecce uolo ire et uidere tria uerba sunt, forum unum |nomen est, ad una praepositio est, et una coniunctio. uides quoniam alias |partes raro ponimus, istam frequentius, in tantum ut etiam sermones |nostri hoc uocabulo dicantur, uerba fecit apud senatum, uerba fecit |apud populum. numquid quando dico uerba fecit apud senatum aut |uerba fecit apud populum, numquid tantum uerbis locutus est et non |omni parte orationis? quare ergo proprium uocabulum sumpsit? quoniam |ipsa frequentius utimur in loquendo. aduerbium bene sequitur uerbum, |quoniam non potest segregari a uerbo. cras quando dico, numquid potest |habere intellectum, nisi addas uerbum? puta cras faciam, cras dicam, |cras ueniam. ergo ideo sequitur post uerbum, quoniam a uerbo non |potest separari. participium bene positum est post istas partes: postquam |dictum est nomen, dictum est uerbum, bene participium est secutum. |nam participium dictum est, quod et partes nominis capiat et partes uerbi. |ideo ergo, quoniam iam praedixit nomen, praedixit uerbum, bene iam |eo loco participium est positum, postquam illae partes praedictae sunt, ut |ista sequeretur. coniunctio dicta est, quia coniungit elocutiones. si dicas |ego tu eamus ad forum, non stat elocutio; si dixeris ego et tu eamus |ad forum, stabit elocutio et erit conexa. praepositio dicta est ab eo, |quod in loquendo praeponitur. ut puta si dicas apud amicum, non |potes dicere amicum apud. interiectio dicta est, quia interponitur ad |exprimendos animi affectus. si dixeris mortuus est Vergilius, dixisti |quidem illum mortuum esse; sed quo affectu hoc pertuleris, non est |expressum, nisi interponas illam particulam. nam si dicas ua mortuus est |Vergilius, laetantis est; si dicas heu mortuus est Vergilius, dolentis est. |0098| si hoc solum dicas, mortuus est, ambiguum est, quo affectu hoc |pertuleris. uides ergo quia haec particula interposita exprimit nobis animi |affectus. nam aliquoties illam ambiguitatem discernit. ecce dixi tibi et |nomina partium et ordinem, et quare ita uocatae sunt, et quare ipso |ordine positae sunt. |diximus ergo quoniam bene fecit Donatus, partem illam priorem |scribere infantibus, posteriorem omnibus. est enim robusta et utilis. |inchoat a litteris ista particula quae uberior est et habet tractatum.\\n |constat apud omnes Carmentem nympham illam, Euandri matrem, |quae Nicostrata dicebatur, Latinas litteras inuenisse. ipsa primum |transtulit in Italiam Latinas litteras. hoc habemus initio Liuii, et «Euander |uir mirabilis ueneratione litterarum», omnino uerba sunt ista |Liuii, «rei nouae inter rudes homines». tunc primum apparuerunt |litterae. litterae dictae sunt hac ratione, quasi legiterae, quod |legentibus iter praebeant. nam utique adtendentes litteras implemus lectionem. |ergo uel ideo dictae sunt litterae, uel ideo quod legendo iterentur. nam |cum sint XXIII, tamen uarias conexiones faciunt, id est uariam |elocutionem. ergo ob hanc causam dictae sunt litterae, uel quod legentibus iter |praebeant uel quod legendo iterentur. istae litterae apud maiores nostros |non fuerunt XXIII, sed XVI. postea additae sunt aliae. ita etiam |tractaturus est, ut doceat olim XVI fuisse, postea ex superfluo additas alias |litteras et factas XXIII. habemus hoc in libris ad Attium apud Varronem, |et cur tot sint et quare eo ordine positae et quare isdem nominibus |uocentur. sunt autem litterae XXIII, de quibus tractaturus sum. sed hae |0099| diuiduntur principaliter in duas partes, in uocales et in consonantes. ipsae |item consonantes diuiduntur in duas partes, in semiuocales et in mutas. |ergo duae sunt primae partes, uocales et consonantes. si non sunt |uocales, consonantes sunt; si non sunt consonantes, uocales sunt. item fieri |consonantes duplici modo scimus. aut enim semiuocales sunt aut mutae. |siue enim semiuocales sint siue mutae, uno nomine consonantes |appellantur. uideamus ergo quae sunt uocales, quae consonantes, quae |semiuocales, quae mutae. sed prius definienda est ipsa littera. |uox dicitur quicquid sonuerit, siue strepitus sit ruinae, siue fluuii |currentis, siue uox nostra, siue mugitus boum: omnis sonus uox dicitur. |uerum hae duae sunt partes, articulata et confusa. articulata est uox |quae potest scribi; ut ecce hoc ipsum quod dixi potest scribi. ideo |articulata dicta est, quod potest articulo scribi. artus enim dicimus membra |maiora, articulos minora membra in omni corpore. nihil breuius digitis. |idcirco articulata uox dicta est, quod potest articulis conprehendi. digitis |autem tenemus calamos. ideo ergo dicitur uox articulata, quod potest |articulis scribi. confusa illa dicitur uox, quae non potest articulo |conprehendi, ut puta mugitus boum, digitorum sonitus. ergo litterae ad |quam uocem pertinent? ad omnem? non. ad confusam pertinent? non, |sed ad articulatam pertinent. ipsa littera quae pars uocis articulatae? ima |et nouissima. nam uox est quicquid loquimur, ut puta si dicas orator |uenit et docuit. potest tamen et solui, orator, uenit, et, docuit: ecce |soluisti orationem in uerba. potes ipsa uerba soluere in syllabas o et ra; |potes ipsam syllabam soluere in litteras. numquid potes ipsam litteram |soluere ulterius? nequaquam potes. ergo propter has res quas dixi |omnes uide et definitionem Donati, littera quid est? pars minima uocis |articulatae. dicit littera est pars minima uocis. quare? quod ultra |ipsam numquam soluitur. hoc autem dicendo uocis articulatae ostendit |esse et alteram confusam et non posse articulo conprehendi. et dicit iam |primam diuisionem, litterarum aliae sunt uocales, aliae consonantes. |litterarum prima diuisio ista est, uocales dicuntur et consonantes. uocales |0100| litterae sunt quinque, a e i o u: istae quinque uocales sunt. reliquae |iam consonantes sunt. sed ipsae consonantes item in duas partes |diuiduntur, in semiuocales et mutas. semiuocales sunt septem, f l m n r s x; |mutae sunt nouem, b c d g h k p q t. uideamus de illis uocabulis singulis. |uocales dictae sunt ea ratione, quoniam per se uocem impleant. |quid est per se? ceterae litterae non aliter exprimunt sonum suum, nisi |iungant sibi uocalium sonos. quando dico b, non aliter sonum illum suum |naturalem exprimit, nisi iunctam habuerit uocalem. c non aliter sonum |illum naturalem exprimit, nisi iunctam habeat uocalem. similiter et f non |aliter dicitur. stridores et dimidii soni, nisi praecedat illis uocalis sonus, |non possunt aliter exprimi. ergo uides quoniam aliae per se non |explicant sonum, nisi iunctis uocalibus. ipsae autem uocales nullius litterae |auxilio egent, sed per se implent uocem, ut si dicas a e i o u, omnes |per se exprimuntur. ergo ideo dictae sunt uocales, quia et uocem per |se faciunt et aliis uocem praestant. nam non solum ipsae exprimunt uocem |suam, sed etiam aliis consonantibus addunt uocem. est alia ratio uocalium, |quia solae positae syllabam faciunt. nulla alia littera sola posita syllabam |facit. puta f pone, tolle uocalem, et nihil sonat: r pone, tolle uocalem, |et non sonat; et ceterae ita se utique habent. a pone, et iam per se |plena est, per se exprimit sonum et per se syllabam facit, ut «a uirgo |infelix»: o pone, et per se plena est, ut «o terque quaterque |beati»: i pone et per se plenam efficit uocem, «i sequere Italiam |uentis». ergo ipsae uocales solae syllabam faciunt. duplici ergo ratione |dictae sunt uocales, aut quia per se sonant, aut quia solae positae pro |syllabis habentur. |consonantes tamen reliquae illae ea ratione dictae sunt consonantes, |quod non sonant, sed consonant, id est quod solae positae non habent |plenum sonum, sed cum uocalibus iunctae proferuntur. ut si dicas b, |tolle inde e, et mutatum est et non habet plenum sonum. et bene |dicuntur consonantes, quod duo soni simul sonant. |0101| semiuocales dictae sunt, quia, si detrahas eis uocalem, habent uel |tenuem sonum uel sibilum quendam. ut si dicas es, tolle inde e uocalem, |sonat quidam sibilus, quidam sonus. ideo ergo dictae sunt semiuocales, |quia semis habent de uoce, id est uel mediam partem uocis habent. alii |alia ratione semiuocales dictas esse dicunt, quia semis habent de potestate |uocalium. uocales enim per se sonant et per se syllabam faciunt; |semiuocales per se quidem sonant, sed per se syllabam non faciunt. ergo |quod unam partem habent, unam non habent, ideo dictae sunt |semiuocales, quod semis habent de potestate uocalium. dicuntur autem ita, ut |incipiant a uocali et desinant in naturalem sonum (si aliter dixeris, non |erunt iam semiuocales), ut est ef es ix. ergo semiuocales ita se habent |inchoare a uocali sono et desinere in naturalem sonum. mutae e |contrario inchoant a naturali sono et desinunt in uocalem sonum, ut est be ce |de ge ha ka pe qu te. quae ergo littera praeponenda est in |semiuocalibus uel postponenda in mutis? e tantum modo sola, ut puta ef et f |sonat, el et l sonat, er et r sonat, es et s sonat, em et m sonat, en et |n sonat [ix et x sonat]. ergo in semiuocalibus e praeponenda est. item |in mutis b c d similiter e postponenda est. sed sunt aliquae litterae, |quae neque ab e inchoant neque in e desinunt. hae litterae calumniam |patiuntur, ut est x. idcirco non littera dicitur, sed duplex littera. k et |q neque ab e inchoant neque in e desinunt. h et ista similiter in |calumniam uenit. idcirco dicuntur * habent uel mediam partem uocis, aut |certe quoniam semis habent de potestate uocalium. |mutae autem ideo dictae sunt, quia, si detrahas illis uocalem, non |sonant penitus. ergo ideo dictae semiuocales, quod detracta uocali semis |habeant de uoce, ideo mutae, quia detracta uocali penitus non sonant. |uocales autem quinque sunt, a e i o u. istae quinque, quando solae |proferuntur, longae sunt semper: quando solas litteras dicis, longae sunt. |a sola longa est, e sola longa est. praeterea de istis quinque litteris |0102| tres sunt, quae siue breues siue longae eiusdem modi <sunt>, a i u: |similiter habent siue longae siue breues. o uero et e non sonant breues. nam |quando longa est quando dicimus o longa est ut si dicas sonat o sonat. |si dicas obit, o breuis est; si dicas orator, o longa est. similiter e aliter |longa, aliter breuis sonat. longa est, si dicas euitat; e sonat. breuis est, |quando dicis equus; e sonat, simpliciter sonat. et quem ad modum expressae |sunt istae litterae? si uelis dicere sedebam hodie in equo meo, ut si |dicas bene olebant in hospitio meo rosae, hoc uilissimum est, siqui sic |loquatur. ergo quo modo exprimendae sunt istae litterae? dicit ita |Terentianus [hoc dixit]: quotienscumque e longam uolumus proferri, uicina |sit ad i litteram. ipse sonus sic debet sonare, quo modo sonat i littera. |quando dicis euitat, uicina debet esse, sic pressa, sic angusta, <ut> uicina |sit ad i litteram. quando uis dicere breuem e, simpliciter sonat * o |longa sit an breuis. si longa est, debet sonus ipse intra palatum sonare, |ut si dicas orator, quasi intra sonat, intra palatum. si breuis est, debet |primis labris sonare, quasi extremis labris, ut puta si dicas obit. habes |istam regulam expressam in Terentiano. quando uis exprimere quia breuis |est, primis labris sonat; quando exprimis longam, intra palatum sonat. |sunt uocales quinque, sed non omnes uocales sunt semper. nam a |et e et o semper uocales sunt. i uero et u uarias habent potestates: |uocales sunt, semiuocales sunt, mediae sunt, nihil sunt, digammon sunt, |duplices sunt. uarias habent potestates: habentur pro uocalibus, |habentur pro semiuocalibus, habentur pro mediis, habentur pro nihilo, |habentur pro digammo, habentur pro duplicibus. sed hae sex uirtutes |significationis non utriusque sunt. nam tres significationes communes sunt, aliae |non sunt communes. istae tres potestates significationis sunt tam i |0103| litterae quam u litterae, id est ut sit uocalis, ut sit semiuocalis, ut sit |media: istae communes sunt utriusque. aliae tres non sunt communes, sed |diuersas habent potestates. nam ut nihil sit, ut sit digammon, hoc est |u litterae; ut sit iterum duplex, hoc tantum i habet. et uide quem ad |modum tractat. tractat primo de illis communibus, et postea redit ad |istos speciales casus. |ut sint uocales quem ad modum intellegimus uel i uel u litteram? |tunc sunt uocales, quando solae positae syllabam faciunt, uel quando |coniunctae sunt aliis consonantibus. si dicas unus, u sola est et syllabam |facit; si dicas itur, i sola est et syllabam facit. ergo tunc uocales sunt, |quando solae positae syllabam faciunt. item si iunctae fuerint consonanti, |unda Indus|[iuncta est consonanti et longa est exceptis a et e et o. illae |uero siue solae positae fuerint, syllabas faciunt, siue iungantur |consonantibus, syllabas longas faciunt].|ecce habes, quando uocales sunt. modo |uideamus, quando sunt consonantes. consonantes tunc sunt, quando ipsae |praepositae sunt et habent post se alias uocales in isdem syllabis |constitutas. sic definitum est: siquid de his rebus minus dixeris, iam non stat |ratio, quando ipsae praepositae sunt et habent post se alias uocales in |isdem syllabis constitutas. ut si dicas uanus, modo consonans est u |littera. habet enim illud totum quod dixi. nam et ipsa praeposita est |et habet post se uocalem in eadem syllaba constitutam. nam uanus, ua |una\\nsyllaba est. Ianus et i habet post se a, et una syllaba est. quid |opus est ut hoc diceret, ut ipsae praecedant et habeant post se alias |uocales in isdem syllabis constitutas? quia si non ipsae praecesserint et |habeant post se uocales in isdem syllabis constitutas, non sunt |consonantes. puta si dicas quoniam: ecce post q inuenis u, sed tamen non est |consonans u, quoniam non ipsa praecessit. item quare diximus si |sequantur uocales in isdem syllabis constitutae? puta si dicas Iulus, i |uocalis est et u uocalis est. debuit ergo esse consonans, et consonans non |est. quare? quia i et u non sunt unius syllabae, sed duae sunt. ergo |nisi ista consentiant omnia, non sunt consonantes, id est nisi et ipsa |praecedat et habeat post se uocalem in eadem syllaba constitutam. ecce |quando sunt consonantes. mediae dicuntur ideo, quia aliquotiens solae |alium sonum habent, aliquotiens mixtae alium sonum habent. ecce |aduerte, quo modo sonat u. unus, ecce u uides quam tenuiter sonat. iunge |0104| illam ad aliam litteram, et uide quia non sic sonat, sed pinguius sonat, |uulnus uanus. numquid sic sonat unus, quando u sola est? non, sed |tenuiter sonat. uanus quando dico, pinguior sonus est. numquid dicis |u a nus? ergo uides quia, si ponantur solae, tenuem sonum habent, si |iungantur ad alias litteras, pingues sonant. similiter et i sic patitur. itur, |ecce tenuius sonat; si dicas Titius, pinguius sonat et perdit sonum suum |et accipit sibilum. ergo quo modo dixit, sonant mediae, id est quod |solae aliter sonant, aliter iunctae, idcirco dicuntur mediae, quoniam |medium habent sonum, nec naturalem nec proprium. sunt etiam quae |dicuntur idiomata, quae artem non habent, sed usu proferuntur. puta si |dicas uenit quidam uir, [quando dicis] illae litterae non sonant. nam |naturalem habent sonum. nam si sonarent ipsae litterae, u ir diceremus, |et esset uilis sonus. habent medium quendam sonum, non illum sonum |quem habent. |ista communia sunt inter utramque litteram. iam uideamus, quando |accidit u litterae ut omnino nihil sit. quando u nihil est? tunc u nihil |erit, uide qua subtilitate nihil erit, si dicas quoniam: q u et o est. |ista u quid erit? uocalis? non potest. nam tunc tantum uocalis est, si |sola fuerit: modo alteri uocali iuncta est. ergo ideo non potest esse |uocalis, quia habet post se uocalem. num forte consonans est? nec |consonans est. quare? quia non est prior. ergo ut non sit uocalis illa res facit, |quia iuncta est alteri uocali; ut non sit consonans illa res facit, quia non |est prior. ita fit ut nec uocalis sit nec consonans. ergo nihil erit. si |nihil erit, quid habet esse? nihil. quare ergo ibi scribitur? propter illam |causam, quia pars est litterae praecedentis. u littera ergo aliquotiens nec |consonans est nec uocalis, tunc quando ponitur in medio q praecedentis |et cuiuscumque uocalis sequentis, ut si dicas quoniam. quando dicimus |quoniam, q u et o est. u istam quid dicemus? uocalem non possumus, |quia sequitur uocalis, et quotiens uocalis sequitur, transit in consonantis |potestatem. nec consonans est, quia tunc est consonans, quando |praecedit. ergo nec uocalis est nec consonans, quoniam et habet post se aliam |sibi uocalem iunctam et non ipsa praecedit. quid ergo dicemus? dicemus |eam nihil. dicis nihil; sed tamen est littera. quid erit ista? pars erit |litterae praecedentis. etenim ipsam litteram praecedentem sonat. et uide, |quem ad modum sonat, et inuenies quoniam naturalem sonum habet et |istarum. quando dicis que, quid sonat nisi q et e? ergo inde inuenitur |0105| u littera nec uocalis esse nec consonans, sed pars esse litterae |praecedentis. |est etiam digammos ista u littera. quid est digammos? Graeci habent |uarias linguas, item est una lingua quae dicitur Aeolica. apud istos |Aeolicos est una littera quae appellatur digammos, quasi duo gamma |superposita. haec littera digammos hoc praestat, ut pinguem sonum faciat in |quibusdam sermonibus. paene et apud Latinos idem sonus est. ecce omnes |ita dicunt, Elena; illi dicunt Velena, addunt pinguem istum sonum. ergo |est quaedam littera apud Graecos, quae digammos dicitur. haec addita |pinguem sonum facit in tantum, ut multa Latina per digammon sint |Graecam. puta dicebant Enetus; adde digammon, et facimus Venetus, ut scias |quoniam societas sit Latinae linguae et Aeolicae, ut digammos addita |Latinos faciat sermones. ergo u littera Romana fungitur officio illius digammi, |id est talis est apud nos u littera, qualis est apud Graecos digammos illa. |nam quo modo illis digammos pinguem sonum facit, sic etiam u littera |iuncta uerbum pingue facit. si sola sit, tenuis sonus est; si iungatur alteri |uocali, digammos fit statim, ut est illud. ualidus non tale est, ac si dicas |Velenus? idem sonus est. ergo u littera apud nos fungitur officio digammi, |si iuncta fuerit alteri uocali. est hic aliquid in quo uituperare possis |Donatum, non in peritia, sed in exemplo. ait sic, seruus uulgus. uerum |est, pinguius sonat seruus, non serus. uulgus, non ulgus: uere digammos |est. sed exemplum non est aptum, quoniam omnis digammos detracta |redit ad naturalem sonum. puta quando dico ualidus, tolle inde u, facit |alidus; quando dico Venetus, tolle inde u, remanet enetus, naturalis |sonus; quando dico uir, tolle inde u, remanet naturalis sonus ir. uideamus, |utrum possint ista exempla ita constare. uulgus, tolle u: numquid facit |ulgus? uulnus, numquid facit ulnus? [naturalis sonus] ergo rem ueram |dixit, exemplum tamen non protulit. debuerat enim tale exemplum |proferre, ubi possit u et addi et detrahi [et posset in utraque parte]. |superest illud unum. i littera geminari potest tunc, quando inter |duas uocales est constituta in una parte orationis. puta Maia, hac habet |a et hac habet a, inter duas uocales inuenitur i; aio, hac habet a, hac |habet o; et alia [puta huius Maiae] similia. quotienscumque inter duas |uocales inuenitur i, pro duabus consonantibus habetur. et hoc contingit |i litterae tantum modo, u numquam contingit. ergo hoc speciale est |huius litterae, ut inter duas uocales constituta sit pro duabus |consonantibus. et facit longam superiorem idcirco, ut est Troia, |0106| «arma uirum tabulaeque et Troia gaza per undas». |Tro naturaliter breuis est, sed pro longa ponitur. quare? quoniam inter |o et a inuenitur i littera et facit superiorem longam. |diximus tres uirtutes communes esse i et u litterae, duas alias u |litterae esse, unam aliam i litterae. illud sequitur: omnes uocales et |produci et corripi possunt, id est omnes uocales dichronae sunt apud |Latinos. Graeci septem habent, sed de istis septem duas semper breues | ε et ο, duas longas η et ω, dichronas tres α ι υ, id est modo longas, |modo correptas. quales sunt illae Graecae dichronae, tales sunt apud |nos omnes uocales, a e i o u, et produci possunt et corripi. sed quod |dico produci possunt et corripi, non ubique et produci possunt et |corripi, sed certis locis. nam ecce inuenis uerbum, ubi longa sit; inuenies |aliud uerbum, ubi breuis sit. non in uno uerbo et produci possunt et |corripi, sed certis locis. ut ecce mala aliud est, quando mala poma |dico, aliud, quando dico mala miseriam * breuis est. ecce uides, quo |modo pro qualitate significationis aut producuntur aut corripiuntur. non |ergo debet a littera in omnibus uerbis produci et corripi, non; sed |inueniuntur aliqua naturaliter producta, aliqua quae naturaliter correpta |sint, ut amor et acer. e similiter, si dicas euitat, longa est; equus si |dicas, breuis est. i, itur si dicas, longa est, «itur in antiquam |siluam»; ibi si dicas, breuis est. u, si dicas unus, erit longa, |«unus erit medio in fluctu, quem uidimus ipsi»; |si dicas ubi, breuis est. similiter et <o, si dicas> orator et si dicas obit; |illa longa est, illa breuis est. ergo omnes istae litterae inueniuntur et |correptae et productae. quando autem aut correptae esse possunt aut |productae, aures tantum modo iudicant, nec alia res. plane est ars de |ultimis syllabis: quales sint ultimae syllabae, utrum longae sint an breues, |praestat ars. paenultimae etiam quales sint, licet non sit scriptum, tamen |potest tractari: etiam de paenultimis potest esse ars, quando producantur, |quando corripiantur. de primis uero nulla est ars. idcirco debemus ad |exempla confugere, quotiens nos interrogat aliquis. puta si dicas mihi |unus, u qualis est? dico tibi, nescio utrum breuis sit an producta, nisi |me ad exemplum contulero, |«unus erit medio in fluctu, quem uidimus ipsi». |0107| ergo debeo primas syllabas exemplo colligere, quo loco posita sit longa, |et sic respondere. ergo ubiubi uoluero uti hoc, necesse habeo ad |exempla confugere. sed habemus conpendium unum huius rei, ne cogamur |singula uerba exemplis quaerere: etymologias intuere et sequere naturam |rei. puta amor unde natum est? ab amare. ecce a qualis est? a |breuis est, |«saeuus amor docuit natorum sanguine matrem / |commaculare manus»; |ecce inueni amor quoniam a breuis est. iam quicquid inde nascitur, |semper breuis est: amor amo, siue uerbum inde facias siue nomen, |breuis erit; amans, siue participium fuerit, breuis est; amanter, siue |aduerbium facias, breuis est. quicquid illud faciat, seruat naturam illius. ergo |quasi haec inueniuntur conpendia contra istam difficultatem. ne cogamur |omnia uerba inquirere, notemus illa prima uerba; exinde iam cetera |scimus, quae de ipsis nascuntur, qualia sunt. seruant enim naturam suam. |ista, quae sunt primigenia, regunt illa cetera, quo modo possumus ad |singula uerba etiam exempla quaerere. sed teneamus puta uoco uerbi |causa, uo corripit; uocatus ecce participium est, nihilo minus corripit. |et omnia, quaecumque sunt, sequuntur originem suam ab initio, exceptis |paucis. sunt enim aliqua contraria, quae debes callide aduertere, ut si |dicas lumen lux lucis. lux qualis est? longa est sine dubio naturaliter. |lucerna ecce factum est inde, et breuis est lucerna, ut est «uigilesque |lucernas». ubique breuem legimus lucernam. homo breuis est ubique: |facit inde deriuatiuum humanus, ecce longa erit. pauca sunt quae mutant |naturam suam. |praeterea scire debemus quod aspirare non debemus, nisi quando |sequitur uocalis. puta homo, ideo praepono h, quia sequitur o uocalis. |hircus, huic, huius, Hercules, ideo praeponuntur istae aspirationes, quia |sequuntur uocales. nec tamen, ubicumque uocalis fuerit, ubique aspirare |debemus; non recurrit hoc. non enim, ubi uocalis est, necesse habemus |semper aspirare; sed ubicumque nos habemus aspirare, necesse est ut |sequatur uocalis. nam ecce amicus, a uocalis, sed tamen non addis |aspirationem; orator, non addis aspirationem. ergo non, ubicumque uocalis |fuerit, necesse est ut aspiremus; sed ubicumque est aspiratio, necesse est |ut uocalis sequatur. |0108| hoc est quod dixit de uocalibus. sequuntur consonantes. quas |consonantes diuisit in duas partes, in semiuocales et in mutas * quae sic |dicuntur, ut diximus superius, f l m n r s x. omnes debent inchoare |e e littera et desinere in naturalem sonum excepta x littera. ista enim |non ab e inchoat, sed ab i. haec autem x littera pro duabus fungitur |consonantibus. penitus ubicumque fuerit x littera, sic est, ac si duae ibi |sint. multi dicunt istam litteram, multi negant. legimus apud maiores |nostros primas apud Romanos XI litteras fuisse tantum modo, ut dicit |Caesar in libro analogiarum primo: in libro analogiarum Caesar hoc dicit, |XI fuisse. Varro docet in aliis libris, quos ad Attium scripsit, litteras |XVI fuisse, postea tamen creuisse et factas esse XXIII. tamen primae |quae inuentae sunt fuerunt XI, postea quae inuentae sunt, fuerunt XVI; |postea autem XXIII factae sunt. illic commemoratur, qui illam litteram |fecit, qui illam. ergo ista x littera quando non fuit, quem ad modum |scribebant pix? pics. et unde suspicamur quia per c et s scribebatur? |propter genetiuum placuit; idcirco per c et s scribebant. item rex aliter |scribebant, regs. et si hoc loco g, propter genetiuum hoc faciebant. et |ideo putauerunt hanc litteram constare aut per c et s [ut scriberent] aut |per g et s, propter genetiuum. sed hoc stultum est. inueniuntur enim |nomina, ubi nec c sit nec g. ut puta senex quid habet facere in |genetiuo? senecis non potest facere, sed senis facit. item aliud nix, niuis |facit, non facit nicis, non facit nigis. unde apparet quia frustra |probauerunt sic debere scribi. interim hoc scire debes, quia ubi est x, pro |duabus consonantibus habetur. |s littera hanc habet potestatem, ut ubi opus fuerit excludatur de |metro, «ponite spes sibi quisque», ponite dactylus est; sed sequitur |s et p, et facit longam, et iam incipit esse amphimacrus pro dactylo. |ergo quid sequitur? ut proiciatur s littera. ergo talis est s, quales sunt |liquidae? nam et liquidae excluduntur de metro. duplici ratione hoc |ipsum dicunt. una leuis est ratio, alia ualentissima. multi dicunt illud, |0109| multi illud. nam aliud est esse in metro nec conputari, aliud est proici |de metro. puta si dicas lumina prima, lumina dactylus est, licet |sequatur p et r et possit facere superiorem longam; et licet sit ibi r, |tamen non ibi conputatur. non dico <lumina pima, sed dico> lumina |prima: ecce ibi est r et tamen non conputatur. e contrario in illa |littera, ubi est s, non potes eam ibi permittere et sic proferre, sed necesse |habes illam excludere. non possum dicere «ponite spes sibi quisque», |sed dicere habeo ponite pes sibi quisque. uides quoniam differunt, quod |illae sunt, sed non conputantur; ista nec est quidem, nam excluditur |inde. hoc quidem leue est; est aliud, quod est uerius, quo differunt a |se. liquidae illae numquam liquescunt, nisi antecedant aliae; ista uero |numquam liquescit, nisi ipsa antecedat. ecce liquidam nisi inueneris post |mutam aut post f semiuocalem, non liquescit, quoniam non potest |liquescere, nisi habuerit aut mutam aut semiuocalem antecedentem. e |contrario s non potest liquescere, nisi ipsa antecedat. «ponite spes sibi |quisque», «saepe stilum uertas»: uides quia ubi tollitur ipsa |prior <est>. |«nam fieri iuuenes subito ex infantibus paruis»: |incipis s excludere. hoc interest inter liquidas et istam s litteram, quod |illae tunc excluduntur, cum postpositae fuerint mutae, ista tunc |excluditur, quando anteposita fuerit. |sunt autem liquidae quattuor, sed non omnes liquidae sunt. apud |Graecos quidem omnes liquescunt, apud Latinos duae frequenter, l et r; |m uero numquam apud Latinos liquescit, nisi in Graecis nominibus; n |uero raro, l et r frequentissime. sed quando liquescunt? non semper, |sed quotienscumque postpositae fuerint. et hoc debes sic intellegere, quo |modo et illud quod diximus de aspiratione, quoniam non, |quotienscumque postpositae fuerint, liquescunt; sed quotienscumque liquescunt, totiens |postponuntur, id est non quotienscumque postpositae sunt, etiam statim |liquescunt, sed quotienscumque liquescunt, necesse est ut |postpositae sint. |sequitur etiam f. ista f sola praeponitur liquidis, nulla alia de |semiuocalibus. nam praeponitur liquidis duabus sola f; praeponitur l |litterae, si dicas Flauius; praeponitur r litterae, si dicas frater. est libellus | de syllabis, legite illum. non de syllabis dicit ad artem grammaticam |pertinentibus, sed dicit tibi r littera quot syllabas facit, et conputat, puta |0110| illa et illa littera facit quattuordecim syllabas, et illa et illa tot facit, nec |ulterius. Sinni est liber Capitonis. |ergo istae sunt semiuocales. sequuntur mutae. mutae sunt nouem, |b c d g h k p q t. ex his duae superfluae uidentur, k et q, quoniam pro |illis c potest poni. nihil interest, utrum per k scribas an per q an per c. |nihil interest, tamen est aliqua differentia. apud maiores nostros longe |aliae regulae fuerunt, apud nos longe aliae sunt. maiores nostri, |quotienscumque a sequebatur, per k scribebant: puta kanna karus kalamus |totum per k scribebant, quoniam a sequebatur. modo non scribuntur |nisi duo admodum uerba, Karthago et kalendae, et, ut dicit ille, quod |falsum est, caput. modo enim per c scribitur; antiqui per k scribebant, |quando uolebant significari quod a sequebatur. stultissimam rem dicit |Iuba de hac re: dicit mihi uidetur illius rei causa scribi per k, ideo sic |fuisse conpositum, ut, quando sententiam a iudicibus accipiebant, per k |scriberent caput, quasi condemnatio capitalis, quod hoc ipsum caput per |k condemnaretur. hanc dixit ille rationem. ergo modo nos per c |scribimus. item antiqui nostri, quotiens u sequebatur, per q scribebant. |modo est regula optima, melior ab antiqua. numquam possumus nos per |q scribere, nisi post q sequatur u et post u alia sequatur uocalis, ut puta |quia ideo per q scribimus, quia post u sequitur uocalis. si autem non |sequatur alia uocalis, per c scribimus, ut si dicamus cum, per c |scribimus. quare? quoniam post u non sequitur alia uocalis. ideo per c |scribimus, quoniam consonans sequitur. h aliquando aspiratio est, aliquando |littera, puta «quisquis honos tumuli»; hic aspiratio est: «terga |fatigamus hasta»; hic pro littera habetur. quae sit ratio haec, in |syllabis dicemus; ex ratione syllabarum intellegimus, ubi sit aspiratio, ubi |littera. y uero et z Graecae sunt; sed etiam apud nos sic habentur, quem |0111| ad modum apud Graecos, id est y pro uocali, z pro duplici. sed hoc |interest inter z et x, quod x nostra semper duplex et pro duabus |consonantibus habetur; z non, sed aliquando pro duplici habetur, aliquando |pro simplici. inuenitur duplex, «Mezenti ducis exuuias»; inuenitur |simplex, «nemorosa Zacynthos». uarie ponitur. hoc interest inter x |et z. unde fit ut XVII putentur litterae. tolle enim unam duplicem x, |tolle illam unam aspirationis notam h, tolle k et q, quas superfluas |uocant, tolle duas Graecas y et z, et XVII remanent. |uni cuique litterae tria accidunt, nomen figura potestas. nomen est, |ut scias, quo nomine uocatur, a b c, hoc est nomen. et genere neutro |legimus litteras. legistis in Cicerone ut usque alteram r litteram non |declinis. unde illud in quaestionem uenit, sigmata sigma, sigmatis habet |figuram. figura est, qua scribitur, ut puta a ita fit, b ita fit; sed interim |quo modo nos legimus. ceterum, quid est figura? si uelis uerum scire, |inuenis aliud pragma. illa alia ratio est. potestas est, ut scias, quid |ualent litterae, puta si uocalis est, si consonans, si semiuocalis, si muta, |si aliam quamcumque potestatem habeat.|syllaba est dicta de Graeco: a Graeco appellata est syllaba, a Graeca |significatione, id est a conceptu litterarum; syllaba dicta a conceptu |litterarum. Terentianus illud expressit diligenter: |uinculum nam signat ista congregale dictio. |ista dictio quid significat? uinculum litterarum. ergo ideo si dicta est |syllaba, id est a conceptu litterarum, proprie illa dicitur syllaba, quae |multas habet litteras, ut puta prae. istae collectae sunt et fecerunt unam |syllabam. ergo proprie dicta est syllaba, quia conexio est litterarum. |tamen etiam abusiue dicimus syllabas de singulis uocalibus factas, ut est |a: amor, ecce a littera est, et tamen potest syllaba dici, sed abusiue. |non est enim conceptus litterarum; sed hoc abusiue. illa proprie syllaba |est, quae de multis litteris fit, illa abusiue, quae de una uocali constat. |0112| syllaba ergo proprie dicitur quae de multis litteris facta est, abusiue quae |de una uocali facta est. |omnes syllabae aut breues sunt, aut longae sunt, aut communes sunt. |breues dicuntur quae semper breues sunt; longae dicuntur quae semper |longae sunt; communes dicuntur quae modo breues modo longae sunt: |nam idcirco appellatae sunt communes. uideamus modo breues. in |principio, antequam dicam definitionem ipsam, tu hoc scire debes, quoniam |syllabam non conputamus ab initio, sed a uocali. quisquis uult syllabam |animaduertere, qualis sit, non ab initio debet conputare, sed a |uocali. puta post: quando dicis mihi quaere qualis est syllaba |post, non incipio conputare a p, sed incipio conputare ab o; a |uocali incipio conputare et ipsam animaduertere et sequentes consonantes. |utrum breuis sit an longa, ut possim animaduertere, non incipio |conputare a p, sed ab o; et inueniuntur duae consonantes post ipsam. non |conputo illam priorem. namque in una quaque syllaba litterae |praecedentes non sequenti syllabae prosunt, sed anteriori syllabae, id est priori, |quoniam omnis syllaba incipit habere rationem a uocali. semper id est |quaerere de ipsa uocali, utrum longa sit an breuis; deinde considerare et |de consonantibus sequentibus, non de praecedentibus. praecedentes enim |consonantes non ipsi prosunt, sed alicui litterae anteriori. illud etiam |scire debes, quod syllaba breuis unum tempus habet, longa duo tempora |habet, pleraeque duo semis, pleraeque tria. sed iam modo nobis nihil |quaeruntur. syllaba ergo quaeritur a uocali et sequentibus consonantibus, |quae tractandae nobis sunt. deinde illud scire debes, quod unaquaeque |syllaba, breuis si sit, unum tempus habet; si longa sit, duo habet |tempora. cetera tempora, quae accedunt, superflua sunt. ut puta si dicas |et, unum semis habet. e uocalis est breuis, unum habet tempus. t |consonans est, et omnis consonans dimidium habet tempus: ecce et unum |semis habet tempus. adhuc non est nec longa nec breuis; plus tamen |habet a breui, minus quidem habet a longa. adde ad et s, et iam fit |longa. quare? e breuis unum tempus habet, t dimidium tempus habet, |s dimidium tempus habet: ecce duo tempora sunt, fecerunt duo tempora |longam syllabam. |haec ratio est, ut tantum ualeat syllaba naturaliter longa, |quantum ualet positione longa. quare? nam quem ad modum illae |uocales naturaliter longae duo habent tempora (ut «a te ne frigora |laedant»; a longo est naturaliter, duo habet tempora), sic etiam |syllaba, quae positione fit longa, duo habet tempora. quo modo? unum |0113| habet a uocali, et unum habet a duabus consonantibus. idcirco fit ut |non quaerantur a positione nisi duae consonantes, quia duae consonantes |dimidium et dimidium habent tempus et faciunt longam syllabam |praecedentem. ob hanc causam diximus duo esse tempora et naturaliter longae |et positione longae. illud etiam sequitur, esse aliquas syllabas plurimas, |quae et plura habent tempora, quam oportet, ut est lex. ecce e ipsum |naturaliter duo tempora habet; x, quae duarum consonantium fungitur |loco, unum habet tempus: ecce inuenitur ista syllaba habere tria tempora. |quare hoc dixi? est quidem tractatus, sed etiam utile est in hoc tractatu, |quoniam istae syllabae, quae tribus temporibus fiunt, si habent post se |alias consonantes, asperrimos faciunt uersus, non ferendos. quare? |tempora enim crescentia ultra modum incipiunt grauare nostras aures et |obruere. puta siqui talem uersum faciat, lex prima est quodcumque |potest, quattuor sunt tempora. lex, e duo habet tempora; naturaliter |enim longa est: sequitur x, unum tempus habet, quia duarum |consonantium fungitur loco: sequitur p et r, ecce iterum aliud tempus: ecce |quattuor tempora sunt, et nunc asper est. qua ratione hoc dixi? |quotienscumque inciderit tale aliquid, debemus uerba sequentia a uocalibus |inchoare, ut depereat aliquid de illa summa, ut puta si dicas lex ima est |quodcumque uelis. leuius sonat, si dicas lex ima est, quam si dicas |lex prima est: hoc asperius et grauius sonat. omnino hoc seruare |debent qui uolunt lubricos uersus et currentes facere. nam idcirco omnes |illi, participiis cum coniunguntur, asperrimos uersus faciunt. omne |participium longam habet syllabam, ut docens scribens. ut puta siqui talem |faciat uersum, scribensque patrique, uerbi causa, asperrimus uersus est. |quare? quia hoc ipsum e naturaliter longum est; deinde sequitur n et s, |crescit tempus. quoniam sequitur illa coniunctio, illud crescit. quattuor |tempora sunt, et asperrimus fit uersus, scribensque, et latet causa |0114| asperitatis, si isti sunt ratione hoc facit. habetis hanc rationem in Iuba. |ergo omnis syllaba, quae naturaliter breuis est, unum habet tempus; quae |longa est, siue natura siue positione, duo habet tempora. cetera tempora |ex superfluo sunt, nihil praestant. |diximus quoniam breues sunt syllabae, sunt longae, sunt communes. |uideamus de breuibus. omnis breuis syllaba quattuor rebus continetur, nec plus |licet; si de istis quattuor rebus unum aliquid defuerit, non est breuis syllaba: |primum ut habeat correptam uocalem, ecce habes unam rem; deinde ut |non desinat in duas consonantes, ecce habes aliam rem. deinde ut non |desinat in unam duplicem; deinde ut non desinat in i quae est inter duas |uocales. si de istis rebus nihil ei acciderit, breuis est syllaba, ut puta |nec; omnes res istas quattuor in se non habet, breuis est syllaba nec. |unde hoc probas? primum, quoniam uocalem breuem habet. diximus enim |nihil prius quaerendum esse nisi uocalem, quid sibi habeat * x sequentem |non habet. nec habet i inter duas uocales. nam ita dicis, nec; |numquam potes dicere neiec. quando autem breues sint, quando longae, |auribus colligimus. ergo siqui tibi dicat et, qualis sit? quando dico et, |breuis est. et collige istas res quattuor breuis syllabae. quare breuis est? |quia et e correptam habet; deinde non sequuntur duae consonantes, sed |una t, quando dicimus et; deinde non sequitur x; deinde non sequitur i |inter duas uocales. quia nihil contingit de istis quattuor rebus, breuis est. |ergo ita breuis nobis consideranda est: si et correptam uocalem habeat, |et non habeat duas consonantes, aut sequatur duplex, aut sequatur i inter |duas uocales, correpta est. |uide quanta breuitate colligis. longas e contrario collige. quo modo |istae res quattuor, si non contigerint, breuem relinquunt, <sic>, si |contigerint, longam faciunt. ergo collige istas res: si habuerit productam |uocalem, longa est; si habuerit post se duas consonantes, longa est; si |habuerit x, longa est; si habuerit i inter duas uocales, longa est. ergo |0115| uides quia, qua arte colligimus breuem, e contrario ea arte colligimus |longam. quando tibi profertur syllaba, has res quattuor quaere: si non |fuerint, breuis est; si fuerint, longa est. namque e contrario considera, |et uides sic esse longas. puta dos a uocali longa inchoat; idcirco dos |non possumus dicere breuem esse. ergo uocalis longa est, et longa est |syllaba, quoniam uocalis longa est. quid si breuis fuerit et sequuntur duae |consonantes? ut puta post: o quidem breuis est, sed sequitur s et t, duae |consonantes, et longam fecerunt. quid si dicas pix? i quidem breuis est, sed |sequitur x <et> longam fecit. quid si dicas aio? a quidem breuis est, sed |sequitur i inter duas uocales constituta et longam fecit. ergo scire debes quia, |quibus rebus contingentibus longae fiunt, e contrario breues potes inuenire. |plane scire debes diphthongos longas esse. sunt autem apud |Latinos quattuor usitatae; nam una periit: ae, Aeneas, oe, poena, au, aurum, |eu, ut est eurus. istae sunt usitatae; una est ei quae periit. quaesitum |est enim, quem ad modum scribatur itur. ait Terentianus per e et i debere |scribi, «eitur in antiquam siluam», quoniam originem habet a uerbo |eo is [quando transit in perfectum tempus, debet ipsam syllabam trahere, |ut habeat * ]. bene quidem argumentatus est Terentianus. tamen si hoc quaeras |credere, incipiet uersus Vergilii non stare, «superasque ad lumen ituras». |si per i scribatur, poterit stare; si autem diphthongos est, nulla ratione |corripitur, et non stat. ergo istae erunt syllabae breues, istae longae. ubi |inueneris syllabam non habentem productam uocalem aut duas |consonantes non sequentes aut x duplicem non sequentem aut i inter duas |uocales, breuis est, id est si non habuerit aliquid de istis rebus, breuis est; |si autem habuerit aliquid de istis rebus, longa est. | de communibus syllabis |diximus syllabas aut breues esse aut longas aut communes. breues |quattuor modis fiunt; e contrario longae quattuor modis similiter. breues fiunt, |si et correptam uocalem habeant et non desinant in duas consonantes aut |in unam duplicem aut in i inter duas uocales constitutam. longae e |contrario fiunt, id est si aut habeant naturaliter productam uocalem, ut |dos; aut habeant duas sequentes consonantes, ut ars; aut habeant unam |0116| duplicem, ut pix; aut habeant i inter duas uocales, ut aio. istae sunt |longae syllabae et breues. iam incipit de communibus. communes modi |sunt isti, quotiens et longa syllaba est et breuis. sunt autem communes |modi octo. uide, quo modo ordinati sunt, quam prime siue a natura |siue ab illis qui artem scripserunt, ut octo dicerent communes esse modos. |diximus et breues syllabas quattuor modis fieri et longas syllabas quattuor |modis fieri. aequum ergo fuerat ut communes syllabae octo modis fierent, |quia et illarum funguntur officio <et illarum>. ideo dicuntur communes |modi esse <octo>. communes syllabae de istis litteris fiunt, de liquidis: |liquidae sunt l et r frequenter, et m non numquam liquescit. fiunt de |h, quae aspirationis nota est. fiunt de s, quae de metro excluditur. fiunt |plerumque de ea syllaba quae partem terminat orationis, ut Musa; sa |partem terminat orationis: puta orator; or partem terminat orationis. syllaba |quae partem terminat orationis duplicem habet potestatem, pro breui |ponitur et pro longa. fiunt de diphthongis, si uocalis sequatur. puta |insulae, si sequatur uocalis uocalem illam, breuis erit lae: diphthongus |est naturaliter longa; sed quia sequitur Ionio, i uocalis fecit illam |breuem. fiunt longae, si una item uocalis uocalem sequatur, ut «o ego infelix»: |o naturaliter breuis erat; secuta est e uocalis et fecit illam longam. fiunt |de c littera, fiunt de z. isti sunt octo modi tantum modo. ergo litterae quae |faciunt communes syllabas istae sunt: liquidae, id est l et r; h, quae |aspirationis est nota; s, quae de metro excluditur; ea syllaba quae partem |terminat orationis; diphthongus, quotiens uocalis sequatur; unam uocalem |si una uocalis sequatur; c et z. |uideamus, quem ad modum fiunt per singulos modos. primus modus |est, quem diximus, qui fit de liquidis. iam in litteris docuimus quia |liquidae numquam liquescunt, nisi quando postpositae sunt praeeuntibus |mutis aut f semiuocali. ut puta uideamus exempla, ubi liquescant. ecce |habes tempora fratris: tempora dactylus est; fratris, f et r duae |consonantes debebant illam longam facere, ut non esset dactylus, sed |amphimacrus. sed prima est f et post r. hic liquefacta est r. quare |liquefacta est? quia f semiuocalis praecedit. et ut puta si dicas tempore |Crassi, tempore similiter dactylus est. et quare dactylus est et non |potius amphimacrus? quare? quoniam habet ante se mutam, quae muta |praecedens fecit r liquescere. uides ergo quoniam non aliter liquescunt et |fiunt breues, nisi praecedentibus aut mutis aut f semiuocali. habes in |Vergilio ubi liquescat, ubi non liquescat. ecce liquescit in illo exemplo, |0117| «uastosque ab rupe Cyclopas». rupe Cy dactylus est; sed sequitur |clo; c et l debebat facere amphimacrum, sed praecedente muta liquefacta |est l. dicimus ergo l liquefactam esse, «uastosque ab rupe Cyclopas». |in hoc non liquefit, «uasto Cyclopis in antro». scire autem debes |hoc, quando aut liquefiunt aut non liquefiunt, in arbitrio est scribentis |et in necessitate metri. nam si uolueris talem uersum facere, patris |amat mea castra fas est, pa naturaliter breuis est, sed tris illam fecit |longam. nam t et r duae consonantes sequuntur et fecerunt illam longam. |e contrario si talem facias uersum, ad patris inuadit uires, ecce ad |patris dactylus est. qua ratione? modo enim r liquescit. nam quoniam |dactylum fecit et necesse habet dactylus duas breues sequentes habere, |necesse habet r liquefieri. habes ergo ubi liquefit r, habes ubi non |liquefit. ecce et longa est et breuis. |tale est et de h. aliquando littera est et facit longam syllabam, |aliquando nihil est. littera est et longam facit superiorem in illo exemplo, |«terga fatigamus hasta»: mus has, mus breuis est naturaliter; sed |mus, id est u uocalis, desinit in s et excipitur ab h, quae modo pro |consonante est, ut duae consonantes sint; et fit longa. potest esse in illo |altero exemplo pro nihilo, «quisquis honos tumuli». quis longa |positione posset esse, si h pro consonante haberetur. sed dicimus h perire |in sequenti syllaba, et erit dactylus, non palimbacchius. ergo in hoc |perit, «quisquis honos tumuli»; in illo permanet, «terga fatigamus hasta». |hoc patitur etiam s. ut puta «unde spissa coma»: unde trochaeus |est, sed fit positione spondeus, s et p duae consonantes fecerunt longam. |hic non perit. in illo alio exemplo perit, «ponite spes sibi quisque»: |ponite dactylus est; sequitur spes, id est s et p, quae possent facere |amphimacrum, et tamen excludimus s. ergo perit in hoc exemplo, «ponite |spes sibi quisque»; non perit in illo, «unde spissa coma». |hoc noli credere Donato, item syllaba quae partem orationis |terminat in unam desinens consonantem. qualis uis talis est? quid illud |uoluit addere, si in unam desinat consonantem? ostendo tibi, ubi non |0118| desinit in unam consonantem, sed in uocalem desinit aut desinit in duas |consonantes et pro uoluntate habetur. qui nesciat omnem primam |personam uerbi correptam esse absque monosyllabis? «incipio super his»: |incipio, o breuis est naturaliter et tamen longa est ibi. quare? quia |incipio o partem terminat orationis. ipse etiam primus uersus «arma |uirumque cano»: arma ui.rumque ca.no Tro., no breuis est, tamen pro longa |habetur. nec dicas mihi, positione fit longa. non: nam liquida non iuuat |nisi in ipsa parte orationis, in alia non iuuat. liquida tum potest iuuare, |quotiens in ipsa parte orationis fuerit; quotiens uero in alia parte |orationis fuerit, non iuuat. ut quem ad modum diximus illud superius |exemplum patris amor, pa ideo fit longa, quoniam sequitur t et r, et in una |parte orationis est. e contrario «arma uirumque cano Tro», in alio uerbo |est no, in alio Tro. hoc apud Latinos seruatur, apud Graecos non |seruatur. nullus sermo Latinus potest fieri positione longus sequente muta et |liquida una in alia parte orationis. apertissime hoc dixit Terentianus, |ipse hoc bene docuit. sed uide, quid tibi dixi, sequente muta et |liquida. ne dicas mihi: «unde spissa coma», quare de longa est? quia s nec |muta est nec liquida, ideo fit longa. ergo ait sic Donatus, syllaba |quae partem terminat orationis, si in unam desinat consonantem, et si |breuis sit, pro longa habetur. ut puta «nam tibi Thymbre caput»: |put breuis est, sed tamen, quoniam u in unam desinit consonantem, licet |muta est, tamen, quoniam partem terminat orationis, pro longa est. habes |in ipso Vergilio |«dona dehinc auro grauia sectoque elephanto»: |«dona dehinc auro grauia», ecce ro grauia. qui nesciat genus neutrum in |numero plurali corripi? «arma uirumque cano»: arma, a corripitur, quia |generis neutri est. ergo habes, quae partem terminat orationis nulla |uocali consequente, tamen pro longa haberi. |item si diphthongon uocalis sequatur. qualis uis talis est? illa |diphthongus licet naturaliter longa sit, tamen potest pro breui poni. «Musae |Aonides»: Musae spondeus est, licet sequatur Aonides; A non soluit |illam. in illo exemplo «insulae Ionio in magno» soluitur. insulae |amphimacrus est, sed quoniam sequitur Ionio, I uocalis soluit illam, et |incipimus dicere non esse amphimacrum, sed dactylum, quoniam uocalem |uocalis sequitur. sed hoc non est ubi longam syllabam uocalis |sequitur. nam fac talem uersum, insulas Ionio in magno; las longa est, |0119| sed ne putes hoc i soluere, non licet, nisi quando uocalis uocalem sequitur, |quando lubrica est ipsa conlisio. «insulae Ionio in magno», ecce «Ionio |in magno», nulla consonans interuenit, quae corrumperet illam lae. |item si uocalis uocalem sequatur: «o ego infelix», o longa fit. in |Vergilio enim miliens breuis est. ergo quando uocalis uocalem sequitur, «sub |Ilio alto»; o longa est, sed sequitur illam a et fecit illam breuem. et in |illo exemplo, «uale uale, inquit, Iolla»; le uale, le longa est, sed |fit breuis. quare? quia i sequitur uocalis. item in alio exemplo, «ut |litus Hyla Hyla omne sonaret». la Hyla, longa est a, sed sequitur |o uocalis et fecit illam breuem. et illud aliud, «te Corydon o Alexi»; |don o A palimbacchius est, <sed o breuis fit>, quia A uocalis sequitur. ergo |uides quoniam, si uocalis uocalem sequatur, et longa fit et breuis. |item c littera aliquando pro duabus consonantibus est et facit longam, |ut est illud, «hoc erat alma parens»: hoc, collide c, ut sit pro |duabus consonantibus. in illo alio exemplo breuis est, «solus hic |inflexit sensus»; [sed] sic lubrice et leniter currit. ergo c aliquando |pro duabus consonantibus habetur et facit illam longam. hoc in |pronominibus fit, et pro simplici potest accipi. |item z pro duabus est consonantibus, quo modo c, et facit illam |longam superiorem, ut est «Mezenti ducis exuuias»; Me breuis est, |sequitur z et facit illam superiorem longam. aut certe simplex est et |breuem relinquit, ut est «nemorosa Zacynthos». illo loco longa est, |«Mezenti ducis exuuias»; breuis est illo loco pro longa, palimbacchius est, |et non stabit. |tenete et istum modum, quem non habetis Latinum. x quotiens |transit in nomina Graeca, etiam pro simplici habetur: instrauit litora |Xanthus Xanthus, scribe illud nomen Xan; litora dactylus est; |Xanthus, ecce sequitur X, sed pro simplici habetur. constrauit litora |Xerxes: ecce et hic simplex est. nam faceret longam superiorem. |sed nomina ista Graeca sunt, et licet nobis pro simplici x ponere. |item illud tenere debetis, in communibus esse syllabis, quando |quattuor breues pro duabus accipiuntur longis. non enim semper. et |0120| nusquam uoluerunt hoc dicere isti qui instituerunt artem, quare quattuor |breues pro duabus longis ponantur. legimus tamen in antiquis, quae sit |ratio|[ut est «genua labant», «arietat in portas», «intexunt |abiete»,« tenuia nec lanae», genua la, arietat, abiete, tenuia ex |quattuor syllabis spondeos factos. abiete, omnes tales sunt]. |quattuor sunt |breues pro duabus longis. sed scire debes nulla ratione hoc posse fieri, |nisi quando talia sint ipsa uerba, quae per conlisionem possint facere |positionem. quodcumque fuerit uerbum, quod sic profertur, debet tale esse |uerbum, ut ipsae quattuor syllabae collisae faciant tres et hae tres |positione faciant longam superiorem, quo modo puta «tenuia nec lanae»; |tenuia stringe illud tenuia, ecce iam positio est. quo modo ten longa |est? quia e uocalis desinit in n et excipitur ab u loco consonantis posita, |et facit superiorem longam. «arietat in portas»: arietat, stringe illud |arietat, ar longa fit positione, quia i transit in consonantis potestatem. et |«genua labant»: genua, stringe illud genua la, e uocalis desinit in n, |illa n stringitur, et u transit in locum consonantis, et fit positione longa. |istae sunt syllabae, quae possunt in quadrisyllabo exire. quae uerba cum |coeperint per constrictionem in tres syllabas redigi, illam superiorem |positione faciunt longam. plane scire debemus quod una syllaba breuis unum |habet tempus, una longa duo habet tempora.\\npedes omnes CXX et IIII sunt. sed de istis pedibus ita tractatum |est. primo debes quaerere quare dicti sunt pedes. hac ratione: quem |ad modum nos pedibus incedimus, sic etiam pedes per uersus |conputantur, quia et ipsi per pedes gradiuntur et per pedes ambulant. ideo ergo |dicti [per metra] pedes, quod ipsis nitamur, ipsis incedamus per metra. |in omni pede nihil aliud debes quaerere, nisi has res, arsin et thesin, |numerum syllabarum, tempus, resolutionem, figuram, metrum. |arsis et thesis dicitur eleuatio et positio. ut si dicam ego, e arsis est, |go thesis est. cui rei proficiat arsis et thesis, paulo post dicemus. interim |arsis et thesis dicitur eleuatio et positio. ut puta Roma; Roma prima |0121| syllaba arsin habet, secunda syllaba thesin. quid si quattuor syllabarum |fuerit? duae erunt in arsi et duae in thesi. quid si octo? quattuor habet |arsis et quattuor thesis. quid si tres sunt, id est quid si impar |numerus? si impar numerus fuerit, quotiens media syllaba accentum habet, |arsis habebit unum tempus et thesis duo; quotiens prior syllaba habuerit |accentum, arsis habebit duo tempora et thesis unum. ut puta Camillus |quando dicimus, ecce media syllaba accentum habet: dicimus in arsi |unum et <in> thesi duo. Romulus quando dicimus, prima syllaba habet |accentum: dicimus duo in arsi, unum in thesi. ergo in istis, ubi non |sunt aequales syllabae, quando debeat arsis duo habere tempora, unum |thesis, uel quando unum arsis et duo thesis, ex accentu colligis. nam si |media syllaba accentum habuerit, ultimae syllabae iungis plura tempora, ut |arsis habeat unum, thesis duo; si prior syllaba habuerit accentum, arsi |iungis plura tempora. |numerus syllabarum: ut scias unus quisque pes quot habeat syllabas, |duas tres quattuor quinque sex. plus non habes, hoc est usque ad sex |syllabas ascendunt pedes. |tempus: ut scias, unus quisque pes quot habeat tempora. puta |pyrrichius duo habet tempora. diximus enim quod una syllaba naturaliter |breuis unum tempus habet, syllaba uero uel naturaliter longa uel positione |longa duo habet tempora. ergo pyrrichius, quoniam ambas breues habet, |duo habet tempora. dactylus, quoniam tres habet, unam longam et duas |breues, quattuor habet tempora. |modo resolutiones debes animaduertere. resolutio est, quia licet nobis |pro duabus longis quattuor breues ponere aut pro una longa duas breues |ponere. puta spondeus est in heroico metro; pro spondeo licet mihi |ponere proceleumaticum. quare? resolutio enim duarum longarum |singularum facit proceleumaticum. haec enim resolutio est: ut si spondeus est |et superiorem spondei syllabam soluas, et fecisti anapaestum; item si |spondei posteriorem syllabam soluas, et fecisti dactylum. ergo solue |priorem, et fecisti anapaestum manente syllaba posteriore; solue |posteriorem, et fecisti dactylum manente syllaba priore; solue ambas, et fecisti |proceleumaticum. ut puta uideamus exempla: ubi soluitur posterior, |«arma uirumque cano», arma ui dactylus est pro spondeo: ubi |soluitur prior, «fluuiorum rex Eridanus», fluui duae breues sunt pro una |longa: ubi soluuntur ambae, faciunt quattuor breues, «genua labant»; |genua la quattuor breues sunt, accipiuntur pro duabus longis. ergo haec |0122| est resolutio, ubi nobis licet pro una longa duas breues ponere aut pro |duabus longis quattuor breues ponere. quaeritur, utrum e contrario |possit fieri ut una longa pro duabus breuibus ponatur. uerbi causa glyconium |metrum non constat nisi ex spondeo et dactylo. quaeritur, utrum de illo |dactylo fiat spondeus, ut illae duae breues cogantur in unam longam. non |potest. licet nobis de longis breues facere, de breuibus longam numquam |facimus. ergo ille uersus, qui habet spondeum, potest habere |proceleumaticum; ille autem uersus, qui habet proceleumaticum, non potest |habere spondeum. non enim licet de breuibus longam facere. bene dixit |illud Terentianus: |nam solida findi magnitudo non uetat, / |diuisa hodie uerum in unum non possunt coire, |id est, quae solida fuerint, possunt findi; quae diuisa fuerint, in se cogi |non possunt. ista est ergo resolutio. |accedit figura. Graeci fere syllabas non agnoscunt, sed figuras |faciunt. ergo ubi inueneris quasi u bis positam, dic pyrrichius est; ubi |inueneris i iacens et u unam, dic trochaeus est; ista est figura. |metrum uni cuique pedi accidit, ut puta de dactylo dactylicum |metrum, de spondeo spondiacum, de trochaeo trochaicum. ergo accidunt etiam |metra. quin etiam pedes non nulli habent rationem nominum, quare ita |dicantur. uelociter currit quidam pes, et appellatur trochaeus. trochos |Graece dicitur rota; inde, quod uelociter currit, trochaeus dictus est. |spondeus tractim sonat. nam spondeus dicitur tractus quidam, id est sonus |quidam, qui funditur circa aures sacrificantium [non sunt sacra aliqua, |sed sonus qui cadit circa aures sacrificantium]. et ipse ergo ideo dictus |est spondeus, quia tractim sonat. amphimacrus ex re nomen accepit, |quod utraque parte longam habeat syllabam; amphibrachus, quod utraque |parte breuem habeat syllabam. ergo et ipsi pedes habent rationem |nominum suorum. |pedes autem omnes sunt CCXX et IIII. ex his nomina habent XX et |VIII pedes, quos grammatici tractant. ceterum in musicis et in |oratoribus inuenimus et pentasyllabos et hexasyllabos, qui de usu recesserunt. |interim nobis, qui ad metra tendimus, necessarii sunt isti XX et VIII |pedes. de duabus syllabis quattuor hi sunt, pyrrichius, spondeus, trochaeus |et iambus; de tribus octo isti sunt, tribrachus, molossus, dactylus, |anapaestus, amphimacrus, amphibrachus, bacchius et antibacchius; de |0123| quattuor sedecim isti sunt, proceleumaticus, dispondeus, diiambus, ditrochaeus, |ionicus maior, ionicus minor, antispastus, choriambus, quattuor paeones et |quattuor epitriti. isti sunt uiginti et octo pedes, iam de quinque syllabis et de |sex syllabis non sunt pedes, sed appellantur synzygiae [declinationes |quaedam]. ut puta insanissimi: in sa nis si mi quinque sunt, non possumus pedem |dicere esse in hoc uerbo, sed dicimus synzygiam. quo modo? insanis molossus |est, simi iambus est. ergo iam conputo duos pedes [uel de illis |duplicibus]. uel de duabus syllabis uel de tribus uel de quattuor syllabis pedes |esse possunt, hoc est usque ad quattuor syllabas pedes dicuntur; a |quinque iam et sex synzygiae dicuntur. sed scire debes quoniam de duabus |syllabis quattuor tantum habemus, de tribus octo tantum, de quattuor |sedecim. de quinque triginta duo fiunt, de sex sexaginta quattuor fiunt |synzygiae. est liber de synzygiis; sed nihil refert, facile hoc possumus |scire. puta pone quinque: de quinque quando ista breuis est prior et |omnes longae, ecce una synzygia; quando istae breues sunt, id est duae |primae, et ceterae longae, ecce altera synzygia; quando istae tres breues |sunt et ceterae longae, quando quattuor longae, illa breuis est * |uarietates ipsae non perueniunt nisi usque ad triginta duas species |pentasyllabarum. item uarietates hexasyllabarum non perueniunt nisi usque ad |sexaginta quattuor species. uis scire uerum esse, quoniam hoc est |naturaliter, nec plus potes inuenire? ecce de disyllabis hoc colligis. duae sunt |syllabae. quid uis esse istas syllabas? aut ambae breues sunt, ecce una |species; aut ambae longae sunt, ecce altera species; aut prior breuis est |et posterior longa; aut prior longa est et posterior breuis. inueni aliam, |si potes. quicquid dixeris, huc redigitur. omnes numeri uarietatis intra |quattuor species consistunt. et quo modo diximus de disyllabis, sic de |trisyllabis, sic de tetrasyllabis. istae sunt synzygiae. |diximus arsin et thesin habere aliquam rationem. tempora in |pedibus tripertitam habent diuisionem. aut aequa dicitur diuisio, aut dupla, |aut sescupla dicitur, nec potes inuenire aliam diuisionem. istae tres sunt |tantum, aequa dupla sescupla. aequa dicitur et dactylica; quae dicitur |dupla, dicitur et iambica; sescupla dicitur et paeonica. uideamus, quo |modo. quae est aequa, quae dupla, quae sescupla? aequa dicitur diuisio, |quotiens tot tempora habet arsis, quot et thesis. unum et unum tempus |0124| aequa diuisio est, tria et tria, quattuor et quattuor, uerbi causa centum |et centum, si posset fieri. quotiens tot tempora habet arsis, quot et |thesis, aequa dicitur diuisio. ut puta pyrrichius duo habet tempora; unum |habebit arsis, unum thesis. ut puta spondeus duas habet longas syllabas, |quattuor sunt tempora; duo habebit arsis, duo thesis, quoniam <et illa |longa duo habet tempora>, et illa longa duo habet tempora. in |proceleumatico quattuor sunt tempora, duo et duo. in dispondeo octo sunt |tempora; quattuor habet arsis, quattuor thesis. in antispasto, choriambo, |ditrochaeo, diiambo sena sunt tempora, tria habebit arsis, tria thesis. ergo |hae sunt diuisiones, quae aequae dicuntur, et habent hos pedes, nec alium |habent: pyrrichium habent, spondeum, dactylum, anapaestum, |proceleumaticum, dispondeum, diiambum, ditrochaeum, antispastum, choriambum; |plus non habent. isti pedes aequam habent diuisionem. dupla dicitur |diuisio, quotiens altera pars alteram partem duplo uincit. puta ista pars, |arsis, habet duo tempora, thesis unum; aut thesis duo, arsis unum. ideo |dixi altera pars alteram partem duplo uincit, aut ista pars potest habere |unum et illa duo, aut ista duo et illa quattuor, aut ista tria et illa sex. |quotiens altera pars duplo uincit alteram partem, dupla diuisio est, et |recipit hos pedes. iambus duplam habet diuisionem; unum habet arsis, |duo thesis. trochaeus: duo in arsi, unum in thesi. [molossus et |tribrachus] molossus sex habet tempora, sed quattuor habebit arsis, duo |thesis. idcirco duae illae longae aut ad arsin adplicandae sunt aut ad thesin. |item tribrachus; duae erunt in arsi, una in thesi. quod dixi aut duae |aut duae, propter illos accentus. nam diximus superius, quando in media |syllaba accentus fuerit, thesis habet plura tempora; quando in prima, |arsis habet plura tempora. ergo habes iambum, trochaeum, molossum, |tribrachum, ionicum maiorem et ionicum minorem. isti sunt tantum pedes, |qui habent duplam diuisionem. sescupla est, quotiens altera pars alteram |partem non duplo uincit, sed dimidietate dupli. ut puta quinque tempora |quando sunt, ecce dimidietas dupli est, quae uincit. nam si dupla esset |diuisio, quattuor et duo faciebas; si simpla esset, unum et unum faciebas: |ergo a dupla unum minus habet. haec est diuisio quae sescupla dicitur: |0125| sescum enim dicitur dimidium: et est in istis pedibus, bacchius sescuplam |habet diuisionem, antibacchius, amphimacrus et paeones. |his exceptis remanent aliqui pedes, qui non seruiunt alicui diuisioni, |amphibrachus et epitriti. amphibrachus non potest seruare diuisionem. |quare? quia habet breuem et longam et breuem. istam longam quo habes |addere? ad initium? si ad initium, tria et unum erit, nulla diuisio est; |si ad finem, unum et tria erunt. ecce non habet diuisionem. item |epitriti septena habent tempora. numquid habent diuisionem? si quattuor |et tria uolueris, non stat diuisio; si tria et quattuor, similiter. idcirco |isti pedes proiciuntur a metris. quare hoc dixi? inuenio enim in non |nullis metricis ex amphibracho et epitrito metrum. non licet. isti pedes |metra naturalia non faciunt. incidere possunt in secundo loco aut tertio; |ut autem isti faciant metra non licet. nulli enim pedes faciunt metra, |nisi qui seruiunt diuisionibus naturalibus. hinc turbantur, hinc dubitant: |qui bene habent metra scribere, illos debent pedes ponere, qui seruiunt |diuisionibus. puta sapphicus constat ex epitrito secundo et trochaeo. hoc |siqui faciat, stultum est et uanum. nam epitritus numquam facit metrum |suum, non licet; non enim seruit diuisioni. nisi credere debemus quod |unus quisque uersus habet pedes legitimos, habet nothos. legitimus |dicitur pes, naturalis qui est; nothus, qui admittitur. ecce in uersu heroico |unus pes est legitimus spondeus; sed quoniam uisus est durus et |praefractus, soluta est posterior syllaba, et fecit dactylum. si soluas priorem, |facit anapaestum * et trochaeum in fine. isti nothi sunt. |omnes praeterea simplices pedes usque ad tres syllabas crescunt, |duplices usque ad sex; et hoc recta ratione. nam si simplices sunt usque |ad ternas, geminata ista ratio simplicium debet duplices pedes facere. |quem ad modum probat hoc, simplices pedes usque ad ternas syllabas |crescere? quoniam istum simplicem pedem diximus, qui solutus duo non |facit. si trisyllabum soluas, duo non facit. ecce puta tribrachum si |soluas, numquid duo facit? ergo quoniam solutus duos non potest facere, si |demus illi unam syllabam, incipit esse proceleumaticus. ergo ideo |simplices pedes usque ad ternas syllabas procedunt, et duplices usque |ad sex.\\n |Graeci prosodias dicunt accentus hac ratione: pros dicunt ad, cantum |0126| dicunt oden. uerbum de uerbo Latini expresserunt, ut dicerent prosodias |accentus. sed Latini habent et alia nomina: <et tonum> et tenorem dicunt. |nihil interest, siue accentum dicamus siue tonum siue tenorem; eadem |ratio est, nomina sunt tantum modo dissimilia. accentus qui necessarii |nobis sunt duo sunt tantum modo apud Latinos, acutus et circumflexus. |acutus dicitur accentus, quotiens cursim syllabam proferimus, ut si dicas |árma árcus: non possumus dicere ârma, non possumus dicere ârcus. |acutus ergo dicitur, quando cursim syllabam proferimus. |circumflexus dicitur, quando tractim syllabam proferimus, ut mêta Mûsa: |non possumus dicere méta, non possumus dicere Músa. ergo |circumflexum dicimus qui tractim profertur, acutum illum qui cursim. est |etiam grauis, sed iste paene superfluus est apud Latinos. qua ratione? |nec acutus nec circumflexus est. omnis sermo necesse est ut aut acutum |habeat aut circumflexum: nullus est sermo, qui sine istis sit: si non |habet acutum, circumflexum habet; si non habet circumflexum, acutum |habet. et grauis ubi erit, si uel ille uel ille sibi sermonem uindicat? in |reliquis, ubi non est nec acutus nec circumflexus, in reliquis syllabis |ipsius sermonis. ut puta malesanus; sa circumflexum habet, ma le nus |istae tres syllabae grauem habent accentum. nam ideo dictus est grauis |hac ratione, quod minus sonet, quam sonat ille legitimus. ma le nus, |numquid sic sonant omnes istae syllabae, quem ad modum sonat sa? sa |plus sonat. ideo dictae sunt illae habere grauem accentum, quod et pigrum |et minus sonent. ergo scire debes quia nullo loco grauis poni potest, |quantum ad utilitatem pertinet, nisi ubi non fuerit acutus aut |circumflexus; in eadem tamen parte orationis, non sibi specialem uindicat |partem, non habet propriam. sed hoc apud Latinos tantum. |et quid est ipse accentus? ita definitus est, accentus est quasi anima |uocis, id est accentus est anima uerborum et anima uocis unius cuiusque. |quem ad modum corpus nostrum non potest esse sine anima, sic nec |ullum uerbum nec ullus sermo sine accentu potest esse. et quem ad |modum anima nostra in toto corpore ipsa plus potest, sic etiam illa syllaba |plus sonat in toto uerbo, quae accentum habet. ergo illa syllaba, quae |accentum habet, plus sonat, quasi ipsa habet maiorem potestatem. et |0127| quo modo inuenimus ipsum accentum? et hoc traditum est. sunt |plerique qui naturaliter non habent acutas aures ad capiendos hos accentus, |et inducitur hac arte. finge tibi quasi uocem clamantis ad longe aliquem |positum. ut puta finge tibi aliquem illo loco contra stare et clama ad |ipsum. cum coeperis clamare, naturalis ratio exigit ut unam syllabam |plus dicas a reliquis illius uerbi; et quam uideris plus sonare a ceteris, |ipsa habet accentum. ut puta si dicas orator, quae plus sonat? ra, ipsa |habet accentum. optimus, quae plus sonat? illa quae prior est. |numquid sic sonat ti et mus, quem ad modum op? ergo necesse est ut illa |syllaba habeat accentum, quae plus sonat a reliquis, quando clamorem |fingimus. |dixi duos esse accentus apud Latinos, acutum et circumflexum. et |necesse est ut in uno quoque uerbo aut acutus sit aut circumflexus. |grauis uero uel cum acuto uel cum circumflexo ponitur: in reliquis syllabis, |ubi non fuerit ille uel ille, ibi grauis erit. iam modo uideamus, quo modo |conputantur accentus. a fine, non ab initio. ut puta indoctissimus, |quinque sunt: non incipis conputare, utrum prior syllaba habeat accentum, |id est in, inde si doc habeat accentum, inde tis, inde si, inde mus. non |potes ita ab initio conputare, sed a fine quaere, si finalis habeat. si |finalis non habuerit, paenultima habet; si paenultima non habuerit, tertia a |fine habet. et hoc plus non ascendit accentus, sed aut in finali est aut |in paenultima aut in tertia a fine. in istis tribus a fine conputantur accentus. |ad quartam syllabam uel ad quintam non ascendit accentus nec apud Latinos |nec apud Graecos, sed tantum modo tres sunt syllabae quae habent accentum. |ideo propter hanc causam uide quam bonam breuitatem inuenerunt Latini. |tres diximus a fine habere accentus: ergo tres regulae erunt; una erit |regula de ultima, una de paenultima, una de tertia a fine. sed quid si de |quattuor syllabis constabit nomen, quid si de quinque, quid si de sex, quid si |de septem, quid si de octo? iam eadem ratio est. qua ratione? nam quoniam |accentus non ascendit ultra tres syllabas, quid opus est ut quaeras aliud |in istis syllabis pluribus, aut in quarta aut in quinta, cum ad illas |superiores accentus non ascendat? ergo eadem erit ratio in illis pluribus, quae |in tribus syllabis, ipsa in sex syllabis, ipsa etiam in octo. ergo sic |conputantur accentus a fine; ipse autem accentus tres habet locos; ultimum, |paenultimum, antepaenultimum. sed apud Graecos ubique inuenitur |acutus accentus, et in ultima et in paenultima et in antepaenultima. |circumflexus apud Graecos duos habet locos, ultimum et paenultimum tantum; |ad tertium locum numquam ascendit. tres sunt ergo loci acuti accentus |apud Graecos, ultimus, paenultimus, antepaenultimus, et duo loci |0128| circumflexi, ultimus et paenultimus. uide quanta breuitate colligis hanc |rationem. apud Latinos ultima syllaba accentum non habet; non licet. excepta |ista ultima syllaba, quam non licet habere accentum, quid nobis |relinquitur? ut acutus accentus apud Latinos duos habeat locos, paenultimum |et antepaenultimum, circumflexus accentus unum habeat locum, |paenultimum. uides ergo, quanta breuitate hoc sit factum. tres erant loci acuti |accentus apud Graecos, ultimus, paenultimus, antepaenultimus, et |circumflexi accentus duo erant loci, ultimus et paenultimus. remoue istum qui |apud Latinos accentum non habet penitus, id est ultimum. hoc remoto |hoc superest, ut ille circumflexus, qui habuit duos locos, habeat unum, |et acutus, qui habuit tres locos, habeat duos. tertia ergo a fine non |potest habere nisi accentum acutum, quoniam diximus acutum non ascendere |nisi usque ad tertium locum. ergo tertia syllaba tunc habet accentum, |quando paenultima breuis est. ideo tertia habet acutum solum, secunda |a fine utrumque, et acutum et circumflexum. his legibus semel captis |iam modo uideamus de singulis partibus orationis, et primum incipiemus |tractare de monosyllabis. praeterea antequam tractemus, hoc ipsum scire |debes, quia positio in accentibus non conputatur in monosyllabis. talis est, |si sit positione longa, ac si sit naturaliter breuis: non licet ut aliquid plus |habeat, quantum ad accentus pertinet; positione longa syllaba si fuerit, |talis est, ac si non sit positione longa, sed sit naturaliter breuis. |monosyllaba pars orationis si naturaliter productam uocalem habeat, |circumflexum habet accentum. ut puta dôs, naturaliter longa est; spês, |naturaliter longa est; aês, naturaliter longa est [unde facit aera], quia |diphthongus est. monosyllaba ergo pars orationis, si naturaliter |productam uocalem habuerit, circumflexum habebit accentum. quid si |naturaliter correptam habuerit? acutus erit, ut puta et nec que: «primusque |Machaon», ut sit coniunctio. quid si positione longa sit? illud quod tibi |dixi, sic accipitur, quasi naturaliter breuis. ergo talis est positione longa, |qualis est naturaliter breuis. et diximus in breui acutum accentum esse. |si ergo breuis acutum accentum habet, superest ut positione longa acutum |habeat accentum. ut puta pix positione est longa; sed quoniam |naturaliter non est longa, acutum habet accentum. hoc est, quod tractatum est |de acuto accentu et circumflexo. omnia ergo in accentibus secundum |naturam colliguntur. si fuerit illic uocalis naturaliter longa, circumflexum |habet accentum; si fuerit breuis naturaliter, etiam si sit positione longa, |acutum habet. ecce habes de monosyllabis; uideamus modo de disyllabis. |disyllaba pars orationis uno modo recipit circumflexum tantum, si et |prior naturaliter longa sit et ultima naturaliter breuis, ut mêta: me |0129| naturaliter longa est, ta naturaliter breuis est, circumflexum habet |accentum. id est quando est trochaeus naturaliter, tunc est circumflexus in |disyllabis; aliter non licet, ut puta mêta Crêta Rôma. ecce modo |circumflexus est tantum, quod prior naturaliter longa est et ultima naturaliter |breuis. aliter uero quomodocumque iam acutum faciunt. quid si positione |longa sit? acutus est, ut puta árma; acutus est. quid si prior breuis et |posterior longa? acutus est, ut puta párens. quid si ambae naturaliter |longae sint? acutum habent, ut est léges. et quare hoc? lex naturaliter |longa est, et diximus naturaliter longas paenultimas circumflexum habere |accentum; sed non sequitur breuis, ut sit trochaeus. nam leges spondeus |est. ergo tunc est circumflexus, quando prior naturaliter longa est et |ultima naturaliter breuis. ecce habes iam etiam de disyllabis; modo |uideamus de trisyllabis. |diximus quoniam tertia a fine non potest habere nisi acutum |accentum; non licet. ergo noli quaerere, qualis sit: <siue naturaliter longa> |siue positione longa siue naturaliter breuis, non habet nisi acutum. sed |illud quaerendum nobis est, quando habeat, quia et ista habere potest et |ista, ne erremus et dicamus istam habere, cum ista habeat. ergo scire |debemus hoc firmissimum esse, tunc tertiam a fine habere accentum, |quando secunda a fine naturaliter breuis est. Romulus, Ro longa est et |mu naturaliter breuis est; ergo quoniam et Ro naturaliter longa est et |mu, quae est secunda a fine, naturaliter breuis est, acutus accentus est: |maximus, optimus. non licet ut tertia a fine habeat accentum, nisi |secunda a fine naturaliter breuis sit. ecce habes rationem tertiae syllabae: |tolle tertiam a fine, et iam disyllabum est. si enim sustuleris istam |tertiam, remanere habent duae. si remanserint duae, ratio disyllaborum erit. |diximus in ratione disyllaborum non posse inueniri circumflexum, nisi |quando ista naturaliter longa et ultima naturaliter breuis sit. ergo |Cethegus, tolle inde Ce, remanet thegus. thegus qui pes est? trochaeus: ergo |circumflexus erit. quid si dicas Cethe? quoniam non est trochaeus, iam |acutus erit. quid si dicas Metellus? tel qualis est? positione longa est: |ergo necesse est ut acutus accentus sit. ergo noli te in diuersas ambages |mittere, sed tracta, quando debeat accentum habere; tunc autem habebit |accentum tertia a fine, quando secunda a fine naturaliter breuis est |sublata tertia a fine cum remanserint duae, redis ad rationem |disyllaborum, et hanc serua rationem. |quicquid pertinet ad accentus, hoc est; nec potest ulterius reperiri. |0130| uides, quanta breuitate utantur Latini. Graeci uero chaos fecerunt, totum |confuderunt, ut, quamuis mille legas tractatus, non te conuenias. diximus |regulas accentuum, et breuiter accipe iterum ipsas regulas. monosyllaba |pars orationis, si fuerit naturaliter longa, circumflexum habet, ut dôs |spês; si fuerit naturaliter breuis, acutum habet, etiam si positione sit |longa. nam diximus in accentibus positionem nihil ualere. ergo siue |breuis naturaliter fuerit, ut ét, siue positione longa est, ut est árx. in |disyllabis uno modo inuenitur circumflexus accentus, si prior naturaliter |longa fuerit et ultima naturaliter breuis, ut est mêta. quid si ambae |longae fuerint? acutus erit. quid si ambae breues? acutus erit. puta |ambae longae sunt, ut léges; positione longae, ut prínceps; ambae breues, |ut égo; prior longa positione, ut árma; postrema longa positione, ut |párens: quaqua ratione acutus erit. in trisyllabis haec ratio est, ut tertia |a fine non habeat accentum, nisi quando paenultima naturaliter breuis |fuerit, Rómulus, óptimus: ideo habet accentum op, quoniam ti breuis |est. sublata autem ista tertia remanent duae syllabae, quae, cum fuerint |duae, rationem habebunt disyllaborum. |modo aliquid adicit. quodsi forte duae partes orationis sunt, unum |accentum habebunt, si in unam redigantur. ut puta male una pars |orationis est, sanus una pars orationis est; sed quoniam istae non pro duabus |sunt, sed pro una, incipimus dicere malesânus, colligimus utramque, et |iam unum accentum habebunt. quotienscumque duae partes orationis in |unam colliguntur, iam quoniam pro una sunt, unum accentum habebunt, |prout fuerit syllaba illa. si dicas interea loci, interea una pars |orationis est, loci una pars orationis est. quando iam sic utramque dicis, ut |pro una sint, ambae partes unum habebunt accentum. ergo duae partes |orationis quando unam faciunt, necesse est ut unum accentum habeant. |diximus regulas accentuum. modo uideamus, quae sunt res quae |corrumpunt regulas. tres sunt tantum, distinctio, discretio, pronuntiatio; |hae tres <res> corrumpunt regulas. quoniam diximus, distinctio corrumpit |regulas, uideamus quo modo. si male distinguas, potest errare puer et |dicere interea loci et facere inde duas partes orationis, cum debeas |subter facere hyphen. quid sit autem hyphen, dicemus postea. ergo |debes hyphen deorsum facere et conectere utramque. si dicas |«uiridique in litore conspicitur sus», potest de istis duabus unam facere. |0131| ergo distinctio corrumpit istas regulas. item discretio potest [causa |discretionis] corrumpere istas regulas, ut poné et pône. si dixeris poné, |erit praepositio; si dixeris pône, erit uerbum imperatiui modi. ecce |propter discretionem corrumpunt regulas. quare corrumpunt? quia |diximus nullam partem esse orationis, quae in ultima parte habeat accentum, |et inuenimus duas, poné et pône, ergô et érgo. sed non naturaliter |habet illa ultima syllaba accentum, sed propter discretionem. nam quo |modo potest fieri ut ista ultima syllaba habeat accentum, cum dixerimus |in ultima syllaba numquam inueniri posse accentum? nam quando dicimus |poné [ultimam habere accentum], non ideo dicimus, quia sic debet dici, |sed ut sit discretio. item quando dicimus ergô, non ideo dicimus, quia |sic debet dici, sed ut sit discretio. item quando dicimus ergô, non ideo |dicimus, quia sic debet dici, sed ut sit discretio propter érgo |coniunctionem rationalem. ideo in ultima syllaba inueniuntur accentus. ergo istae |sunt duae partes tantum, quae causa discretionis corrumpunt regulam. |pronuntiatio frequenter corrumpit, ut puta doctus. quae syllaba habet |accentum? doc, quoniam prior syllaba semper habet accentum. ultima |enim numquam habet aut in uersu aut in prosa. adde illi coniunctionem, |et uides quoniam prior syllaba perdet accentum, puta doctusque |Palaemon. iam incipit non in doc esse accentus, sed in tus; ecce ultima |syllaba habebit accentum. et quae sunt partes quae additae corrumpunt |regulas? non enim omnes corrumpunt, sed sunt partes quae additae |corrumpunt. et sunt istae: ne, quando est coniunctio, ecce habes unam; |ue, ecce habes duas; que, ecce habes tres; ce, ecce habes quattuor. |istae sunt quae corrumpunt regulas accentuum, puta primus, adde omnes |istas partes: primúsne, ecce non habebit iam accentum pri, sed mus, |ecce corrumpit; et si dicas primúsue, ecce corrumpit; primúsque, |primúsce, ecce corrumpit. sed forte dicas mihi: sed positio corrumpit, non |accessus istarum partium. etiam si positio non accederet, tamen |corrumperetur accentus. puta Musa, Mu habet accentum; adde illi istas partes, |et corrumpitur, Musáne Musáue Musáque Musáce: ecce illa quae est breuis |ultima ipsa habet accentum. et diximus quia, quando paenultima breuis |fuerit, tunc tertia a fine habebit accentum; et tamen ecce corruptam |inuenimus. ecce uides, in quantum ualeant istae particulae, in quantum |possint ut, etiam breuis si sit, id est syllaba quae naturaliter breuis est |cogatur habere accentum, non naturaliter, sed causa istarum. nam ecce |Musa, illa syllaba quae prior est ipsa habet accentum. si addas que aut ue, |si dicas Musaque Musaue, ubiubi contigerit, ipsa <ultima> habet accentum. |0132| quod si uis codicem distinguere, ita distingue. quando uis acutum |accentum facere, lineam a sinistra parte in dexteram partem sursum |ducito; quando uis grauem, a summa sinistra in dexteram descendito; |quotiens uis circumflexum, de graui et de acuto fac; quotiens uis longam, |¯ hoc adiacens fac; quotiens uis breuem ˘ , hoc adiacens fac. his rebus |tractatis supersunt alii accentus tres, hyphen apostrophos diastole. isti |accentus quid praestant? hyphen dicimus, quando duo uerba coniungimus, |ne erret puer et male pronuntiet, ut si dicimus «antetulit gressum», |ne dicat ante tulit. et quo modo iungitur? syllabam ultimam |praecedentis uerbi, posterioris sequentem subiecta uirgula circumdas, ante tulit |gressum; te‿tu, ipsas istas subiecta ista uirgula circumdas. et dicitur |hyphen, quia coniungit sic istas. diastole disiungit. ut si dicas |«uiridique in litore conspicitur₎ sus». ne erret puer et dicat conspicit |ursus, ad istam tur addimus ₎, id est circumflexam uirgulam, et ita |disiungimus. est etiam apostrophos * apud Latinos non facile in nominibus |inuenitur, nisi quem ad modum remanserit. in nominibus hoc apud Latinos. |sunt enim apostrophi apud Graecos, qui remaneant apud Latinos: licet nobis apostrophum facere et |non dicere plenum uerbum apud Latinos, ut est ceruical. Graecus, quando loquitur in |metro, sic dicit, quem ad modum remanserit: non autem, quando |soluta oratio est, dicit ceruical, sed dicit plena uerba. apud Latinos quando |apostrophum syllaba passa fuerit, passa est penitus, siue in metrica siue in |soluta oratione. item in coniunctionibus Latini seruant legem Graecam. nam |[in coniunctionibus] in metro deficiunt, in soluta oratione seruant. puta: |«tanton’ me» si soluta esset oratio, plenum diceret tantone me crimine |duxisti [id est iudicasti]: soluta oratio si esset, mene diceret. ergo |seruant Latini Graecam legem in coniunctionibus; in ceteris partibus orationis opus |est, ut si semel pertulerit, iam ipsam seruet. ceterum |illi accentus superfluo adduntur, dasia et psile. nos enim habemus h; |et ubi est h, dasia est, ut puta homo; ubi non est, psile est, ut puta |omen. puta sic duas litteras habes apud Graecos. sed scire debes |quoniam Latini ipsam litteram Latinam de illis duobus accentibus fecerunt. |0133| h apud Latinos ita fit ˫˧. scinde hoc ipsum medium [apicem], et fecisti |unam dasian, unam psilen. scissa illa littera et illud et illud fecerunt.\\n |de posituris quod tractat, nihil est. docet quem ad modum |distinguatur codex. si uis plenum sensum designare, punctum pone ad |summam litteram; si uis medium, ad mediam litteram pone punctum; si uis |ostendere modicum superesse de sensu, ad imam litteram pone punctum. |ita debes discernere: quando plenus est et integer sensus, ad summam |litteram ponimus punctum; quando medius est, ut puta quantum dixeris |tantum supersit, ad mediam ponimus; quando paululum superest et |suspendendum est, ad imam litteram ponimus. plane cola et commata non |sunt partes orationis, sed partes periodi, id est non sunt membra |quaedam continua, sed partes sunt continuorum membrorum. ut puta oratio, |quando integra est, periodos est; partes ipsius periodi cola et commata |sunt. ut puta «quousque tandem abutere, Catilina» non est caput, |sed colon est, «quam diu iste furor tuus nos eludet» colon est, |«quem ad finem sese iactabit audacia» colon est, «nihilne te |nocturnum praesidium Palatii» colon est. puta «siquis uestrum, |iudices, aut eorum qui adsunt forte mirantur me». cola sunt |ista omnia. ubiubi suspendendus est sensus ita, ut nec iam uideatur |expletus nec desit aliquid, colon dicitur. ergo periodos est integra oratio, |integrum caput; partes autem ipsius capitis appellantur cola et commata. |hoc quidem apud oratores indifferens est; apud poetas multum interest |inter colon et comma. nam ubi post duos pedes superest syllaba, comma |est; ubi post duos pedes nihil, colon est. ut puta «arma uirumque |cano», arma ui.rumque ca.no; ecce post duos pedes superest syllaba: ecce |hoc appellatur comma. si dicas Tityre maxime, Tityre maxime duo sunt |dactyli, ecce nihil superest, sed ipsi pedes finiunt ipsam elocutionem, |quae appellatur colon. apud oratores incisum dicimus et protentum. |0134| protentum dicimus, quotiens post pedes legitimos superest syllaba; incisum |dicimus, quotiens ibi finit sensus, ubi pes finit.\\n |partes orationis sunt octo: apud multos nouem inuenimus, apud |multos decem, apud multos undecim; inuenimus et quinque. duas alii |dicunt partes esse orationis; alii dicunt quinque esse partes, alii octo, |alii nouem, alii decem, alii undecim. tamen Donatus ait octo. est |quidem uarietas. multi dicunt duas esse partes orationis, nomen et |uerbum, ut inter philosophos etiam Aristotelici dicunt; multi dicunt quinque. |qui dicunt quinque esse partes orationis, pronomen tollunt, quia partem |nominis uolunt esse; aduerbium tollunt et participium, quia partem uerbi |esse uolunt. remanent ergo quinque, nomen uerbum praepositio |coniunctio interiectio. alii dicunt nouem esse, separantes articulos a |pronominibus. alii decem dicunt esse partes orationis, separantes articulos a |pronominibus et interiectiones ab aduerbiis. nosti enim quod apud |Graecos similiter interiectiones et aduerbia idem sunt. interim Donatus |secutus est et ait: octo sunt partes orationis, quod uerum est; uerum ex |his duae sunt partes orationis principales, nomen et uerbum. et re uera |non potest stare ipsa elocutio, nisi et nomen habeat et uerbum. pone |solum pronomen, pone participium, coniunctionem, praepositionem, noli |ponere nomen et uerbum, et non est plena elocutio. ergo ideo dictae |sunt principales partes orationis, quoniam et ipsae faciunt elocutionem, |et alia elocutio sine ipsis nulla est. ecce si dicas Cicero cras, ecce |Cicero nomen est, cras aduerbium est, et non est plena elocutio, nisi |dicas Cicero cras faciet aut dicet. uides ergo quoniam non potest |stare elocutio, nisi nomen et uerbum sit. puta post tempus: quid post |tempus? post praepositio est, tempus nomen est, et tamen non est plena |elocutio. ideo ergo has duas dicit esse partes principales, quoniam sine |ipsis nulla potest stare elocutio, sine nomine et uerbo. in tantum non |potest stare, ut ceterae partes orationis sua nomina non habeant, nisi |hinc habeant, ab illis principalibus. tolle nomen, et pronomen nihil est, |quoniam fungitur officio nominis. aduerbium res est quae iungitur uerbo: |tolle uerbum, et non erit aduerbium. participium non potest esse, nisi |partem accipiat nominis, partem uerbi: tolle istas partes, et non erit |participium. praepositiones praeponuntur nomini, coniunctiones uerba |coniungunt. uides ergo quod nulla alia pars potest habere plenam |0135| elocutionem nec officium, nisi sint istae partes orationis principales iunctae, |nomen et uerbum. |octo partes orationis habent Graeci, octo etiam Latini, sed hoc |differunt illi: Graeci habent articulum, quem conputant inter partes |orationis; nos eum non conputamus inter partes orationis. octo habent partes |orationis, nomen pronomen uerbum aduerbium participium coniunctionem |praepositionem articulum. sed articulum nos non conputamus, sed |partem pronominis credimus, ut puta hic et quis. dicit hoc in pronomine, |hic autem, dicit, non est pronomen, sed est articulus, hic Aeneas huius |Aeneae. nos dicimus, non est articulus, sed pronomen quod fungitur |articuli officio. nam hoc interest inter pronomen et articulum, quod |pronomen solum ponitur. puta hic huius huic, modo pronomen est; hic |Aeneas huius Aeneae, modo non est pronomen, sed est articulus. ergo |ecce habes unam partem orationis, quam Graeci conputant, nos |[articulum] non conputamus, sed in pronominibus ponimus. item nos habemus |unam partem orationis, quam Graeci non conputant, ut est interiectio. |heus si dicas Latino, dicit tibi interiectio est; Graeco si dicas, dicit |tibi aduerbium est. nam quod nos interiectionem habemus, illi non |habent interiectionem, sed in aduerbio conputant. ergo uides, quo modo |locutus est iste qui scripsit artem. non dixit aut Latinos non habere |articulos aut Graecos non habere interiectionem, non, sed non conputare. |ita enim dixit Latini articulos non adnumerant, non dixit non habent. |nam et illi funguntur officio interiectionis in aduerbio et nos officio |articuli in pronomine. |multi dicunt duas partes esse orationis, nomen et uerbum, multi |quinque, ut dicunt stoici, multi octo, ut dicunt grammatici, multi nouem, |multi decem, multi undecim. sed scire debetis quod ita diuiduntur istae |partes. quo modo diuiduntur? ita: tres sunt partes orationis quae casibus |seruiunt, una quae temporibus seruit, quattuor quae omnino nec |temporibus nec casibus seruiunt. tres casibus seruiunt istae, nomen pronomen |participium: nam et nomen habet casum, hic Aeneas huius Aeneae huic |Aeneae, et pronomen, hic huius huic, et participium amans amantis: tres |istae casibus seruiunt. temporibus una seruit, uerbum, lego legis legit. |reliquae omnes non seruiunt nec casibus nec temporibus, ut sunt istae, |aduerbium coniunctio praepositio interiectio. idcirco non nos debet fallere |illa elocutio, [iam] et iam saepius hoc tractauimus: plerumque contingit |ut nominibus utamur pro aduerbiis et iterum aduerbiis utamur pro |nominibus. nominibus utimur pro aduerbiis, si dicas «toruum clamat» pro |0136| eo quod est torue clamat, horrendum resonat pro eo quod est |horrende resonat. ecce nomina ponis pro aduerbiis. item aduerbia ponis |pro nominibus e contrario, si dicas cras mane. dicit Vergilius «dum mane |nouum»: iam mane non uult esse aduerbium, sed nomen: genus enim |non accidit aduerbio, sed nomini. ex eo quod dixit mane nouum ostendit |genus: si ostendit genus, fecit nomen. item quo modo dicit Persius |«aliud cras»: aliud cras si habet genus, sine dubio nomen est. item |quem ad modum dicit Terentius |«praeterea / |ipso meridie faciam ut stipulas colligat»: |ipso meridie, genus posuit, sine dubio nomen est. quid ergo? [ergo |nomina quando sunt aduerbia, iam incipiunt casus habere]. hoc scito. ergo |nomina quando sunt aduerbia, incipiunt casus non habere. qua ratione? |quia, si nomina modo non pro nominibus posita sunt, sed pro aduerbiis, |aduerbia autem casus non habent, debent etiam illa nomina, quae |funguntur uicem aduerbiorum, casus non habere. item uideamus, utrum e |contrario hoc ipsum possit fieri, utrum aduerbia possint pro nominibus poni. |non potest fieri: nomina enim casus recipiunt. nequi tibi dicat: si |aliquotiens fungimur aduerbio pro nomine, debemus etiam declinare hoc ipsum |aduerbium. non potest. nam nomen quando pro aduerbio ponitur, tenet |casus; aduerbium uero quando transit in nomen, nequaquam potest |accipere casum. ne dicas mihi, hoc mane: ergo si hoc mane nomen est, |debes declinare huius manis huic mani. non inuenimus rationem istam, |non potest sequi ut declinetur. tamen legimus apud Plautum |declinationem ipsam, «a primo mani». unde uenit a mani, nisi sit declinatio |mane manis mani? mane, unde uenit a primo mani, fecit declinationem. |sed tamen nos non debemus declinare. qua ratione? uis scire? quoniam |<aduerbium> penitus non potest declinari, nec ille declinat, qui nomen |adsumit. quando dicimus «toruum clamat», toruum modo aduerbium est, et |positum est toruum pro torue. numquid licet mihi dicere puta torui |clamat, toruo clamat, a toruo clamat? non licet, sed illum unum |casum sumo ad usurpationem. si ergo unum casum sumo, quando facio |aduerbium, et nequeo alios casus adsumere, sic etiam aduerbium quando |transfero in nomen, non mihi licebit declinare, sed hoc ipsum aduerbium |pro nomine ponere.\\n |nomen est pars orationis cum casu corpus aut rem proprie |communiterue significans: omne nomen, quod est in rerum natura, sine |tribus rebus esse non potest: non licet ut casu careat; nequaquam |inuenitur nomen, ut non sit aut corporale aut incorporale; nequaquam |inuenitur, ut non sit aut proprium aut appellatiuum. non potest ergo esse |nomen sine istis tribus rebus. istas res trahit ad se naturaliter nomen. |da quoduis nomen. Hector totum hoc habet: hic Hector casus est; Hector |uidetur et tangitur, corporale est; Hector unius nomen est, ergo proprium |est. ergo uides quia nullum nomen esse potest sine istis tribus rebus. |puta marmor, uidetur et tangitur, corporale est; illud marmor est et illud |marmor est, appellatiuum est; hoc marmor nominatiuus est. ergo non |licet inueniri nomen, quod sine istis tribus rebus sit. ideo in ipsa |definitione totum tenuit. |nomen est pars orationis cum casu: plane scire debemus quia qui |definit aliquid ita debet definire, ut et ipsam rem exprimat et a ceteris |rebus seiungat. neque enim debet illa definitio communis esse cum aliis |rebus. quid si ita definias nomen, ut possit puer intellegere quid sit |nomen, ut dicas: nomen est pars orationis cum casu? et pronomen |casum habet. idcirco laborat ut definitionem nominis propriam reddat. ut |puta nomen est pars orationis cum casu: si hoc solum diceret, pessima |esset definitio. quare? quia et pronomen et participium habet casum. |ergo dixit primum quod est commune. iam quae secuntur propria |nominis sunt, corpus aut rem proprie communiterue significans. omnia nomina |aut corpus significant aut rem. corporalia dicuntur nomina quae uidentur |et tanguntur, incorporalia quae neque uideri neque tangi possunt, |secundum grammaticos. quid autem dicant philosophi de istis rebus, quid ad |nos? corporalis dicitur res apud grammaticos quae uideri potest et tangi, |incorporalis quae nec uideri nec tangi potest. praeterea omne nomen aut |proprium dicitur aut appellatiuum. proprium dicitur quod unius est, |appellatiuum quod multorum. ergo omne nomen istas res retinet. uide ergo |quo modo et dixit rem communem cum ceteris et dixit rem specialem. |legistis hoc in artibus definitionum plenissime expressum: qui dicit |definitionem ita debet definire, ut dicat ipsam partem, quae communis est |ei cum altera, et dicat specialem, quam propriam habet et quam sola |habet. puto et philosophos illam rem definire, quid est homo? animal |rationale mortale; et, puto, ridiculum tale aliquid dixerunt. ergo nomen est |pars orationis cum casu: nullum nomen potest inueniri sine casu. plane |0138| scire debes quoniam proprie locutus est nullum nomen esse sine casu. |ne dicas mihi: sed sunt aliqua nomina quae casibus careant. potest fieri |ut aliquibus careant, non tamen ut omnibus careant. nam inuenitur |nomen, ubi non est in usu nominatiuus, ut est lateris lateri laterem a |latere: nominatiuo later non dicitur, quamuis apud Probum inuenimus hic |later: nec Iouis in nominatiuo similiter, Iouis Ioui Iouem a Ioue. |inueniuntur nomina, tantum modo ubi tres sunt casus, fas nefas nugas: hoc |fas, hoc fas, o fas; hoc nefas, hoc nefas, o nefas; nugas similiter. sunt, |ubi duo, hic Iuppiter, o Iuppiter; ubi unus sit tantum, sponte natu tabo |dicione. ergo potest fieri ut aliqui casus deesse uideantur, non tamen ut |omnes desint. |nomini accidunt sex, qualitas conparatio genus numerus figura |casus: multi uituperauerunt in hac re tales definitiones. qui definit illas |res debet dicere, quae semper contingunt, aut illas res dicere, quae |numquam contingunt. uide nequi tibi faciat quaestionem in hac re et dicat |tibi: quare Donatus ita dixit, nomini accidunt hae res, qualitas |conparatio genus numerus figura casus? ita definiuit Donatus, nomini accidunt |hae res, qualitas conparatio genus numerus figura casus. et Probus |adiecit: sed accidunt etiam accentus. habemus in Probo accentum etiam |nomini accidere; legite artem Probi et inuenietis. quaeritur, qui bene |definierit. si uerum quaeras, et iste peccauit, sed in una re, et ille |in alia re. ille in hoc peccauit, quod adiecit. siqui tamen obiciat |ei hoc ipsum, potest dicere Probus: ideo dixi accentum accidere |nomini, quia, quem ad modum qualitas semper sequitur nomen, quem |ad modum genus semper sequitur nomen, quem ad modum numerus |semper sequitur nomen, sic semper accentus sequitur nomen. non est |hoc, male definiit. nam si placebat ei ea dicere, quae semper accidunt, |debuit dicere: accidunt nomini qualitas genus numerus figura casus |accentus. accentum dixit; dicat ergo et litteram: nam numquid potest esse |nomen sine litteris? syllabam: nam numquid potest esse nomen sine |syllaba? et hoc debuit dicere, et omnia quae semper accidunt debuit dicere. |sed stultissimum est. qua ratione stultissimum est? quoniam illa debemus |dicere accidentia, quae specialiter accidunt. litteras autem aut syllabas |non uidemus accidere specialiter nomini, sed generaliter totae elocutioni|[nomini omnia specialiter accidere uolunt, non generaliter: nam litteras |semper accidere nomini scimus, syllabas semper accidere scimus]. ergo |0139| non debemus istas partes conputare, quae partes naturales sunt, non, sed |illas conputare, quae ex arte descendunt. istae autem naturales non ex |arte descendunt. sed Donatus in alia parte male fecit, quod ille non fecit |perite. conparationem adnumerauit Donatus in hac diuisione: non debuit. |propter quam causam? illae enim quinque res bene enumeratae sunt, quia |semper accidunt, qualitas genus numerus figura casus: nullum nomen esse |potest sine qualitate, nullum sine genere, nullum sine casu, nullum sine |figura, nullum sine numero. istae quinque res semper cohaerent nomini. |e contrario inueniuntur nomina quae carent conparatione. doctus facit |doctior; Hector non recipit conparationem. numquid facit Hectorior? quin |cum sint species nominum appellatiuorum uiginti et septem, non sunt ibi |nisi duae, quibus accidunt conparationes, qualitatis et quantitatis. ergo uides |quoniam in eo peccauit, quoniam adnumerauit conparationem, rem non |numquam accidentem, inter res semper accidentes. illae enim semper |accidunt, qualitas genus numerus figura casus; illa non numquam accidit. |hoc sciens Probus abstinuit se: inter accidentia semper non dixit illud |quod non numquam accidit, non, sed dixit: nomini accidunt qualitas |genus numerus figura casus, et non dat conparationem nomini. siqui tibi |dicat: quare ille conputauit et ille non? iusta ratione non conputauit, |sciens non semper accidere nomini conparationem; et quod non semper |accidit, non debet poni inter id quod semper accidit. hoc enim semper |accidit ei, quinque istae partes, illa non semper. ergo sex partes |[orationis] accidunt nomini. uideamus singulas. | de qualitate |qualitas nominum principaliter diuiditur in duas partes. omnia enim |nomina apud Latinos aut propria sunt aut appellatiua. uide quod tibi |dico: aliud enim habent Graeci: omnia nomina apud Latinos aut propria |sunt aut appellatiua. in rerum natura aliam diuisionem non habes apud |Latinos. quaecumque sunt nomina apud Latinos, si propria non fuerint, |appellatiua sunt; si item appellatiua non fuerint, propria sunt. sed |subdiuisionem sunt apud nos. | de speciebus propriorum et appellatiuorum |in proprio nomine quattuor sunt species, in appellatiuo habemus |uiginti et septem species. has Graeci rettulerunt ad septem species. habetis |diligentissime in Apollonio tractatum de speciebus istis. sed quoniam non |0140| possumus rem istam sequi, non dico, illud longe et rationabilius et |fortius et uerius est, quod ille tractauit in illis speciebus. modo uideamus, |quem ad modum dicit Donatus: omne nomen aut proprium est aut |appellatiuum. si proprium non fuerit, statim appellatiuum est; si appellatiuum |non fuerit, statim proprium est apud Latinos. sed propria nomina |quattuor habent species, praenomen nomen cognomen agnomen; appellatiua |nomina uiginti et septem species habent. uidetur quasi durum esse et |difficile discere uiginti et septem species. ergo sequere rem facilem, |sequere has res quattuor propriorum nominum. cum disces has quattuor, |non solum has quattuor disces, sed etiam scies quoniam quicquid praeter |has quattuor fuerit in illis appellatiuis est. ergo uno opere utrumque facis, |et discis proprii nominis diuisionem, et quicquid in istis quattuor |partibus non fuerit conputatum, in illis iam scies esse. |quattuor sunt partes proprii nominis. istae sunt quattuor partes, |praenomen nomen cognomen agnomen. praenomen dicitur quod in |loquendo praeponitur. ut puta Publius quando dicimus, praenomen est, si |dicas Publius Vergilius. numquid enim potes dicere Vergilius Publius? si |dicas Lucius Sallustius. numquid dicis Sallustius Lucius uerbi causa? non |possumus dicere ita. ergo ideo dicuntur praenomina, quoniam nominibus |praeferuntur. dicit rem superfluam: praenomina autem notantur aut de |singulis litteris, puta fac P, et significat Publius, fac C, et significat |Gaius; aut de duabus litteris, fac C et N, et significat Gnaeus; aut de |tribus litteris, fac Sex, et significat Sextus. interim scire debes quia |praenomina sunt quae nominibus praeponuntur. nomina dicuntur quae |sunt communia familiis: non hominum nomen sed familiae, ut puta |Cornelia familia. quotquot enim fuerunt de illa familia, sic appellabantur, |Cornelii. ergo Cornelius appellatur nomen, quod est commune familiae, |sicut Lentulus Sura. modo in usu aliter putamus: nomen putamus quod |est proprium. nomen est autem quod est commune familiae; quod |proprium est unius cuiusque cognomen appellatur. quod autem est commune |familiae non appellatur cognomen, sed appellatur nomen. unde apparet |hoc ipsum? ex uerbis Vergilii: Vergilius hoc uerbo utitur, «nomine |auum referens». ergo et ipse et auus ipsius uno nomine uocabantur. |ecce res est communis familiae. e contrario ubi uoluit proprium nomen |ostendere, ait «cui Remulo cognomen erat». ergo quando de uno |loquimur, cognomen dicimus; quando de familia loquimur, nomen |dicimus. et hoc recessit ab usu penitus. non possumus dicere hodie: quod |0141| tibi cognomen est? ridemur, si hoc dixerimus. tamen secundum artem |hoc dicimus, ut nomina dicamus familiae, cognomina dicamus propria |nomina. nomen est ergo quod est commune familiae; cognomen est quod |est proprium unius cuiusque nomen, ut puta Scipio Seruius. agnomen |est quod extrinsecus uenit. uenit autem ab aliqua ratione. puta nescio |qui fortiter fecit, Africam uicit, dictus est Africanus; nares nescio qui |maiores habuit, dictus est Nasica; alter maiores habuit suras, dictus est |Publius Lentulus Sura. ergo ista trahuntur aut a uirtutibus aut a uitiis |agnomina. |et omnino sic definitum est. quid est praenomen? quid est nomen? |quid est cognomen? quid est agnomen? sic definierunt maiores nostri, |habes in antiquis artibus: praenomen est quod ad dignitatem pertinet. |nullus enim seruus habet praenomen; non licet, non potest fieri. puta |Gaudentius omnino non potest habere praenomen; ergo omnia |praenomina dignitatem tenent. omnia cognomina propriam rem tenent; a natura |ueniunt, id est natus est infans, statim hoc dicitur. omnia agnomina ab |actibus ueniunt. in puero infantulo non poteris inuenire agnomen. qua |ratione? quia si agnomen uenit a rebus gestis, a causa ipsa, statim autem |puer natus non habet res gestas aut causas aliquas, unde possit habere |agnomen, ideo hoc in infantulo non potest inueniri. ergo agnomina omnia |a rebus ueniunt gestis: cognomina quasi naturalia sunt, nobiscum quasi |nascuntur; statim enim dantur nobis, quando nati fuerimus: nomina sunt |quae sunt communia familiae: praenomina sunt quae pertinent ad |dignitatem, seruant enim ingenuitatem. nullus enim seruus potest habere hoc. |sed non te decipiat ista res nec fallat. plerumque inuenimus ista mutata. |seruus meus uolo ut uocetur Lucius; hoc uolo, hoc mihi placet. iam |Lucius forte mihi erit praenomen. mihi quidem praenomen est, seruo |autem non est praenomen, sed est cognomen. puta notarium meum uolo |uocare Africanum. si hoc nomen accepit, quando natus est, modo |Africanus quod dicitur, iam non erit agnomen, sed erit cognomen. ille a |facto dictus est Africanus, quod uicit Africam, ille autem [quod] statim, |quando natus est, hoc appellatus est. uides ergo quoniam ista non |secundum naturam sunt, sed secundum lectionem. dicamus illud fortius. |nescio qui dat mihi lectionem aliquam, et inuenio puta Publius Lucius |Sallustius. hoc inuenio. interrogat me: dic mihi, quod est cognomen? |quia et Publius dicitur Scipio, quoniam praenomen est, et Lucius Scipio, |0142| quoniam praenomen est, et Sallustius nomen est, quoniam multi fuerunt |Sallustii: dic hoc. sed istas res non sic iudicamus, quem ad modum |naturalia sunt, sed quem ad modum inuenimus in lectione. ergo et modo |Publius, quoniam nomini praeposui, erit praenomen; Lucius, quoniam et |ille Lucius est et ille Lucius est, erit nomen familiae; Sallustius, quoniam |hoc ipso proprio uocabulo appellatur, erit cognomen ipsius proprium. |uerte illud, et potes alium ordinem facere, prout uolueris. ergo uides |quoniam non semper sic iudicamus. quare hoc dico? solent aliqui |homines plerumque esse callidi, et interrogat te aliquis et dicit tibi: Lucius |quale nomen est? proprium. quae pars est proprii nominis? dicis illi, |praenomen. dicit tibi: falsum est: nam ecce seruus meus ita appellatur |et non habet praenomen. uides ergo quoniam ista non secundum |naturam sunt, sed prout inuenta fuerint, ita dicuntur, ut sit nomen et |proprium et familiae illius. |praeterea illud scire debes, non omnem hominem habere ista omnia. |nam potest inueniri aliquis qui unum habet, ut seruus, ut dixi, |Gaudentius: ecce unum habet tantum. apud maiores nostros haec consuetudo |fuerat, ut singuli singula haberent nomina. ecce Romulus unum tantum |habet: apud ueteres nihil legimus amplius, nisi hoc solum. quid? habet |iste cognomen tantum, id est proprium nomen. Numa Pompilius: ecce |duo sunt. iam iste habet et nomen familiae et suum proprium. Publius |Vergilius Maro: ecce tria habet, praenomen nomen cognomen. Publius |Cornelius Scipio Africanus: ecce quattuor habet, omnia habet. nequi tibi |dicat uerbi causa, ecce Vergilius non habet agnomen, quia nihil fecit, ut |dignus esset agnomine, quia non habuit uitium, ut inde traheretur. |Sallustius e contrario habet agnomen, Publius Sallustius Crispus: dicitur |crispos habuisse capillos obtortos et accepit a re nomen. ille, quia nihil |habuit, non accepit agnomen. ergo uides quoniam agnomina a rebus |ueniunt. et plerumque inuenimus ista ordine commutato posita, sed istum |Vergilium non secundum naturam iam ponimus, sed prout inuenerimus. |praeterea ne te cogat ut dicas haec omnia in uno quoque, et dicas posse |inueniri istas quattuor res in omnibus, sed quoniam non possunt ultra |quattuor esse. ergo quoniam didicisti istas quattuor partes, scire debes |quia quicquid praeter has res fuerit appellatiuum est. |deinde in responsionibus callidi debemus esse. plerumque aut male |respondentes faciunt nos facere soloecismum aut male interrogantes. ut |puta, siqui dicat Africanus, sic debeo interrogare, sic respondere. |Africanus quae pars orationis? et puer dicat nomen. ego interrogo: quale |0143| nomen? debet ille respondere proprium. debeo interrogare: quae |pars proprii? et debet ille dicere agnomen. ipse est ordo uerus |secundum interrogationem. prius est enim ut dicas quod est generale, et |postea, ut dicas quod est speciale. ceterum, si te interroget: Africanus |quae pars orationis? et tu dicas agnomen, ab imis coepisti, non mihi |dixisti quia nomen est, deinde non mihi dixisti, utrum proprium sit, an |appellatiuum, sed dixisti quod erat imum. ergo sic debes dicere, nomen |est, est autem proprium, pars autem proprii nominis est agnomen. sic |similiter et reliqua. |diximus de propriis nominibus. nunc autem uideamus species |appellatiuorum, quas diximus esse uiginti et septem. sunt nomina appellatiua, |quae appellantur corporalia: corporale quod dicimus sic definitum est, |corporale est quod uidetur et tangitur, ut terra humus ensis. sunt |incorporalia, quae nec uideri nec tangi possunt, ut pietas iustitia dignitas. |sunt primae positionis: primae positionis dicuntur nomina quae a |natura sic sunt facta, ut puta mons, a natura sic est; schola, a natura |sic est. ista principalia dicuntur. exinde fiunt deriuatiua et diminutiua: |deriuatiua, a monte montanus, a fonte fontanus; diminutiua, a monte |monticulus, a fonte fonticulus. sed deriuatio nominis deductionem habet |sine sensu, diminutio sensum diminuit. hoc interest inter deriuationem |et diminutionem, quod deriuatio nomen facit, non aut maius aut minus, |sed nomen facit. mons, montanus dictus est. numquid montanus est aut |qui maior est aut qui minor est? non, sed nomen habet. e contrario |diminutio non solum nomen facit, sed et sensum diminuit, ut puta fons, |fonticulus et nomen est et sensus diminutus. haec ipsa diminutio |plerumque crescit; non semper, sed plerumque crescit. aliquotiens una |diminutio est, aliquotiens duae, aliquotiens tres, quem ad modum potueris |inuenire. ut puta agnus principale est: fac diminutiuum, agnellus; aliud, |agnicellus; aliud diminutiuum, agnicellulus. potes inuenire in infinitum et |multas diminutiones, quae praecipue aptae sunt lyricis. sed scire debes, |ait, quoniam haec ipsa diminutio hac arte facienda est, ut, quando |sensus minuitur, crescat numerus syllabarum. puta mons una syllaba est: |monticellus creuit, quattuor sunt syllabae: monticellulus quinque sunt |syllabae. sed quoniam scimus istas res non posse semper contingere, |0144| idcirco et ipse moderatus est et ait sic, quando sensus minuitur, crescit |saepe numerus syllabarum. non dixit semper. inuenimus secundam |et tertiam diminutionem; sensum quidem minuit, in isdem tamen syllabis |permanet: quot habuit prima positio a natura, tot habent syllabas et |diminutiones, licet sensus minuatur. ergo principalia sunt quae a natura |fiunt, deriuatiua quae inde nascuntur, diminutiua quae etiam sensum |minuunt. et de principalibus et de diminutiuis est ratio; de deriuatiuis nulla |ratio est. idcirco cauti esse debemus, ne male interrogati aut male |respondentes soloecismos faciamus. scimus enim aut intentu loquentis aut |per usurpationem fieri deriuatiua. non possum tibi dicere, deriuatiuum |ita exit, mons montanus, fons fontanus, ut in nus exeat; non possum |tibi istas regulas dicere. inuenimus enim uarias declinationes, fons |fontius fontanus, mons montius montanus. ergo uides quoniam uarie |inuenimus, et fontius et fontanus, et montius et montanus. idcirco in |deriuationibus sequere praecepta Plinii Secundi. ait enim: debes quidem |adquiescere regulis, sed in deriuatiuis sequere auctoritatem. uide ne uelis |aliud dicere, quam legisti. Alba ciuitas: alii dicunt Albanus, alii |Albensis. quae ratio est? numquid possumus scire, quare sic [quid] inuenitur. |Caesar quidem in libris analogicis uoluit dicere discretionem. ait sic |Caesar in libris analogiae: duae sunt Albae, alia ista quam nouimus in |Aricia, et alia hic in Italia. uolentes Romani discretionem facere, istos |Albanos dixerunt, illos Albenses. non quoniam nescientes unam |deriuationem esse hoc fecerunt, Caesar hoc dixit, sed ut facerent discretionem |inter colonos, inter illos et istos. Plinius Secundus negat et ait sic: |indifferenter haec inueniuntur. nam puta hoc bene dicimus de Alba. quid |facimus de Antia? puta si dicas Antia, alter Antiates dicitur, alter |Antianus. quo modo possumus inuenire istas deriuationes? quae ratio est ut |ita sint? Siculus et Siciliensis inuenimus. quae ratio est? Sardus et |Sardiniensis. quamquam in Cicerone in Scauriana inuenimus istam |discretionem «de Sardis» et Sardiniensibus, ut illos incolas, illos aduenas doceat. |sed tamen melius est ut sequaris praeceptum tanti uiri, Plinii Secundi. |nam ecce puta uerbi causa in uno inuenisti; in illo alio quid facies, cum |0145| inueneris diuersam declinationem deriuatiuorum? sequamur ergo |auctoritatem, non regulas deriuatiuorum. nomina deriuatiua fere ita exeunt, in us |frequenter penitus, tabula macula fabula uinculum monticulus |scholasticulus fonticulus: crebro sic exeunt; ideo ergo et notum est. sed tamen |scire debes esse aliqua nomina quae sic exeunt, quem ad modum exeunt |etiam diminutiua, nec tamen diminutiua sunt. si dicas fonticulus, quare? |quia est fons. si dicas monticulus, quare? quia est mons. e contrario |quando dicimus tabula <fabula>, quo modo possumus dicere diminutionem |esse, dum nemo dicit tabul fabul? ergo ista quid dicemus? sono quidem |diminutiua, intellectu principalia. |sunt item nomina tota Graeca, tota Latina, [penitus] media. tota |Graeca sunt quae penitus Graece declinantur, tota Latina quae penitus |Latine declinantur, media sunt quae ex parte Graeca sunt, ex parte |Latina sunt. tota Graeca sunt Themisto Calypso. et accipe regulam, |penitus quam sequaris. omnia nomina, quae o terminantur apud Graecos, |tota Graeca sunt: feminina enim sunt, et non est aliter quem ad modum |dicantur Latine, nisi sic quem ad modum dicta sunt et Graece. Themisto |dicit Graecus, et Latinus Themisto dicit; Calypso dicit Graecus, et Latinus |ita dicit. hoc est nomen totum Graecum. totum Latinum est quod Latine |penitus declinatur, aliter non potest. Graecus dicit Odysseus, Latinus dicit |Vlixes: ergo Vlixes totum Latinum est. Polydeuces dicit Graecus, Latinus |Pollux: ergo Pollux totum Latinum est. nothum est quod ultima syllaba |corrumpitur et prioribus commune est, puta Achilleys et Achilles; ecce ultima |syllaba corrumpitur, ceterum priores manent: ut puta Memnon et Memno; |ultima syllaba corrupta est et priores manent. haec ita dicuntur, quae |notha sunt et Graeca. sed scire debemus quia et illa quae sunt Graeca |quauis regula declinantur, siue Graeca siue Latina. licet mihi dicere haec |Dido huius Didoys huic Didoe hanc Dido o Dido, et licet mihi dicere [et |Latine] haec Dido huius Didonis huic Didoni et reliqua. ergo et Graece |declinamus et Latine nomen totum Graecum. item [totum] nothum et Graece |declinamus et Latine, Memnon Memnonos Memnoni Memnona; et Latine |possum declinare Memno Memnonis Memnoni. nam producitur i: legimus |0146| in Plauto. Creon dicimus Graece, Creontos Creonti currit; Latine dicimus |Creo Creonis. ergo tam Latina sunt notha quam Graeca, utraque regula |declinamus. Latina tota nomina Latina regula tantum declinamus; non |potest fieri ut Graece declinetur <Latinum> nomen: Graecum nomen et |Graece potest declinari et Latine; Latinum nomen non potest fieri aliter |quin Latine declines. haec autem quae media sunt appellantur notha, |quasi corrupta, quem ad modum nothus dicitur quisquis nascitur de |nobili et ignobili. |sunt quae appellantur synonyma et homonyma. inter synonyma et |homonyma hoc interest, quod synonyma sunt multa uerba et habent unam |significationem, ut terra humus solum: idem est terra quod humus, idem |humus quod solum: ensis mucro gladius. ista synonyma dicuntur. |homonyma sunt e contrario quae unum nomen habent et plurimas res |significant, ut si dicas nepos; nepos dicitur et filius filii et prodigus: palma, |palma dicitur et arbor et quod datur uictoribus; palma dicitur et manus, |ut est «duplicis tendens ad sidera palmas». ergo illa synonyma |sunt, quae multa sunt et unam rem significant; et ista <homonyma sunt, |quae> singula sunt et plurima significant. |sunt patronymica: patronymica dicuntur proprie quae trahuntur a |patribus. haec autem, quae trahuntur a patribus, possumus dicere et a |matribus et ab auis et a maioribus. habemus exempla horum, sed in |neotericis; in antiquis non inuenimus. habes a matre «Philyrides |Chiron», habes a patre Agamemnonides, habes ab auo Aeacides, habes |a maioribus «Dardanides Aeneas». ergo ista sunt patronymica. sed |proprie patronymicon est quod a patre ducitur, catachresticos iam omnia. |haec autem si Graeca fuerint: patronymica ista in tres regulas exire |debent; si masculina fuerint, in tres regulas exeunt; si feminina, in tres |regulas exeunt. masculina in istas tres regulas exeunt, in des, puta |Atrides; in ius, ut Atreius; aut in on, ut Nereon, aut in ion, ut Atrion. |[sed masculina patronymica si fuerint, in tres regulas exeunt, aut in des |aut in ius aut in ion] sed in des et in ius communes nobis sunt. in on |uel in ion non transit in Latinum sermonem. non possum dicere Orestes |Atrion, sed si transferam ad Latinum sermonem, aut in des exit aut in |ius. illud in on non potes tollere, remansit apud Graecos. feminina |0147| autem in tres regulas exeunt, et omnes istae regulae femininae ueniunt |ad Latinitatem: in is, ut Atreis; in ias, ut Atreias; in ne, ut Atrine, |unde «Nerine Galatea» inuenimus. ecce istae tres regulae femininae |communes sunt et Latinis et Graecis; illae masculinae regulae, quae sunt |tres, duae ad nos ueniunt, et una remanet apud Graecos. sed etiam de istis |duabus est aliqua differentia, quod illud quod in des exit semper |patronymicon est, illud quod in ius exit et patronymicon est et cteticon, id est |possessiuum. si dicam Atrides, non possum intellegere nisi de filio eius; si autem |dicam Atreius, ambiguum est, utrum de filio aut de gladio Atrei dicam. ergo |hoc interest, quod illa nomina in des tantum mittunt, et dico Atrides |Orestes; Atreius uero utrumque dico, et Atreius Orestes et Atreius gladius. |sunt etiam nomina quae appellantur adiectiua, quae adiciuntur aliis |rebus, ut si dicas fortis et magnus. hoc quod dicimus fortis magnus per |se notum est quidem, sed plenum non erit nisi accedente persona, magnus |uir, fortis exercitus. ergo adiectiua sunt illa quae accedunt ad aliquam |rem et per se quidem habent sensum, sed plenum sumunt coniunctis et |accedentibus personis: ut si dicas magnus, per se intellegimus, quid est |magnus; sed non habet plenum sensum, nisi personae coniungantur, ut |si dicas magnus uir, magnus exercitus, magnus gladius. similiter fortis |et alia. ista adiectiua dicuntur Latine, Graece epitheta appellantur. |sunt alia quae appellantur qualitatis: qualis est ille? bonus, malus. |nouimus qualitatem a tribus rebus ordinari, ab animo, a corpore, |extrinsecus: ab animo, doctus stultus; a corpore, niger candidus; extrinsecus, |fortunatus diues. sunt quantitatis nomina, magnus paruus; si dicas magnus |uir, paruus uir. et haec res a mensura deducitur, proprie si hoc dicas, |quantitatis: proprie hoc a mensura trahitur: si autem catachresticos, |etiam qualitati datur mensura. legimus enim «magnanime Aenea», |cum magnus non possit esse nisi in mensura. animi autem mensuram |nemo potest scire. quo modo ergo dixit magnanime? sed abusiue est; |hoc poetice fecit, sicut et Graeci dicunt μεγάθυμοι Ἀχαιοί, et ex |auctoritate descendit: Graeca est ratio. sed non pertinet ad nos: |philosophorum est. ista ergo sunt, quae qualitatis sunt et quantitatis. |sunt gentis, Graecus de Graecia, Hispanus de Hispania. in istis |nominibus prouinciarum inuenimus in regulis nescio qua ratione deriuata. |0148| qua re ita fecerunt? apud omnes constat, qui scripserunt de regulis, quia |debet nomen hoc prouincialium minus esse syllabis a nomine prouinciae. |puta Afer duae syllabae sunt, Africa tres sunt; Italus tres syllabae sunt, |Italia quattuor sunt; Gallus <duae syllabae sunt, Gallia tres sunt>. contrarium |est ut nomen deriuatiuum minus sit syllabis a principali. sed dicis hoc, quia |deriuatio est ab auctore. nam hoc quod ita dicitur ego dico deriuatiuum |esse ab ipso auctore. nam non de nomine prouinciae appellatur homo, |sed ipsa prouincia de nomine hominis appellatur, ut uideatur esse |deriuatio. ergo ista sunt gentis nomina. accedit etiam patriae, ut si dicas |Romanus Thebanus. accedit etiam numeri, ut puta quinque decem octo: |nomina sunt numerorum. accedit etiam ordinis, quintus decimus. |sunt alia quae dicuntur ad aliquid, quae ad personam referuntur et |per se intellectum non habent, ut si dicas filius; non potest filius esse, |nisi patrem habeat; pater non potest esse, nisi filium habeat. ista ad |aliquid sunt. quid ergo interest inter ad aliquid et inter adiectiuum? |adiectiuum non potest per se plenum habere sensum. si dicas clarus, quid |clarus? scis quidem hoc ipsum, quid sit clarus, id est splendidus, sed |non est tamen plenus sensus, nisi adieceris, clarus uir. quid ergo |interest inter hoc quod appellatur ad aliquid et illud quod appellatur |adiectiuum? quid interest? quod illic est quidem sensus, sed adhuc eget ut |conpleatur; hic non nascitur sensus sine alia persona. aliud est esse |aliquid, sed superesse ut conpleatur. aliud est penitus non esse nec nasci |posse, nisi acceperit aliam personam. ecce clarus est sensus et non est |plenus, et tamen tu nosti, quid sit clarus. e contrario pater non potest |esse, nisi habeat filium. ergo hoc interest, quod illic minus est quiddam, |hic nihil est, nisi accedat alia persona. est etiam aliud quod appellatur |ut ad aliquid qualiter se habet. hoc ut ad aliquid qualiter se habet |contrarietatem significat tantum, nihil aliud: puta uiuus mortuus: quid |tam contrarium uiuo, quam mortuus? niger candidus, dies nox. ista |dicuntur ut ad aliquid qualiter se habentia. |sunt generalia: generalia dicuntur quae multa in se significant, ut |animal. potest animal esse et homo, animal esse et caballus, animal esse |et burdo. est item speciale: speciale dicitur quod partem retinet: ut puta |pars animalis est homo; ergo homo speciale nomen est: pars animalis est |coruus; ergo coruus speciale nomen est. namque istae species collectae |generale nomen faciunt. hoc enim interest, quod generale nomen facit |de se species; speciale nomen a genere descendit, aliunde uenit. |0149| est etiam uerbiale nomen: uerbiale dicitur nomen quod de uerbo |nascitur et in tor semper exit. dicimus iam istam regulam. quo modo |fit hoc nomen? ita: de gerundi modi <ultimo tempore> ultimam syllabam |[futuri] in or uertis et facis nomen. legendi legendo legendum lectum |lectu: uerte istam ultimam syllabam in or, et facis lector: scriptu, uerte |ultimam in or, scriptor: auditu, auditor: lectu, lector. et sic fiunt ista |nomina. idcirco etiam sarciendi sarciendo sarciendum sartum sartu: |conuerte istam ultimam in or, et quid facit? sartor facit. saepe enim hinc |sibi faciunt quaestionem et dubitant frequentissime, quid debeant dicere. |utrum sarsor dicimus aut sarcinator aut sartor? non potest fieri nisi ut |faciat sartor. ultimum enim tempus gerundi modi sartu facit: conuerte |in or, et facit sartor. numquid potes inuenire aliquam contrarietatem? inde |illa quaestio soluitur, quae in dubitatione est. cano et canto: faciunt sibi |stultam quaestionem, cum uerba diuersa sint. nam ab eo quod est cano |et canto diuersi sunt gerundi modi. fac gerundi modi ab eo quod est |cano. canendi canendo canendum cantum cantu: cantor facit. ab eo |quod est canto cantas fac gerundi modi. cantandi cantando cantandum |cantatum cantatu: cantator. et non est contrarium. |est etiam nomen participii simile. participii simile nomen est quod |sic sonat quasi participium, nomen est tamen, ut potens. ecce non |sic est potens, quem ad modum legens? et tamen apparet, quando |participium sit, quando nomen. nomen est, si recipiat conparationem, potens |potentior potentissimus. si participium fuerit, non recipit conparationem; |nemo dicit legentior legentissimus. hoc noluit adicere Donatus, quod est |utile satis: sunt aliqua nomina penitus [nomina], sono participia; sunt |aliqua participia penitus; sunt aliqua media. ecce potens tantum modo |nomen est nec potest esse participium, sed nomen est tantum. quare? |quia recipit conparationem, potens potentior potentissimus. nec potest |esse participium. quare? quia non uenit a uerbo. si enim a uerbo |ueniret, esset participium. ergo si a uerbo non habet originem et |conparationem habet, apertissime nomen est. ecce uides quem ad modum nomen |est. e contrario participium est legens. quare? quoniam ab eo quod est |lego inde est legens et conparationem non recipit: nemo dicit legentior |legentissimus. ergo si a uerbo uenit et non recipit conparationem, |participium est. est aliquod medium, ut est amans. quando dicimus amans, |potest et a uerbo esse, amo amas amat; ecce a uerbo uenit: potest et |recipere conparationem, amans amantior amantissimus. quid ergo |facimus? quem ad modum discernimus, quando est nomen, quando |0150| participium? quo modo discernimus? casibus: si accusatiuus fuerit, erit |participium; si genetiuus, erit nomen. ecce habes discretionem ambiguitatis |ipsius. si dixeris: amans illum hoc feci, participium est modo; si dixeris: |amans illius hoc feci, nomen est. unde hoc apparet? da simile, et |inuenies sic; quem ad modum si dicas: scribens illum hoc feci, si dicas: |amans illum hoc feci, numquid possum dicere: amans illius hoc feci? |ecce unde apparet quia participium est. quia et participium accusatiuum |habet casum, legens illum: ecce modo participium est. e contrario legens |illius nomen est. quare? quia genetiuus est casus. sic est ac si dicas: |cultor illius feci, doctor illius feci. et cultor illius et doctor illius |genetiuus est casus. ergo quando iungitur genetiuo casui, erit nomen; |quando iungitur accusatiuo, erit participium. |superest nomen quod uerbo simile est, ut est contemplor |contemplaris contemplatur: <modo imperatiuo> tempore futuro contemplator. sed |tamen et nomen potest esse, hic contemplator huius contemplatoris huic |contemplatori. aliquotiens ergo sine dubio nomen est, aliquotiens uerbum. |quid ergo interest, quando sit uerbum, quando nomen? uerbum si fuerit, |tempus habet; nomen si fuerit, casum habet. si dicam contemplator |illum, hoc est adtende illum, tempus est sine dubio: uerbum est ergo. |si dicam contemplator quidam ac si dicam scriptor quidam, erit |nominatiuus: casum ergo habet, erit ergo nomen. |collige ergo istas species uiginti et septem. sunt nomina quae |appellantur corporalia, sunt quae incorporalia, sunt primae positionis, sunt |deriuatiua, sunt diminutiua, sunt sono diminutiua, sunt tota Graeca, sunt |tota Latina, sunt notha, sunt synonyma, sunt homonyma, sunt |patronymica, sunt ctetica, id est possessiua, sunt adiectiua, sunt qualitatis, sunt |quantitatis, sunt gentis, sunt patriae, sunt numeri, sunt ordinis, sunt ad |aliquid qualiter se habentia, sunt generalia, sunt specialia, sunt uerbialia, |sunt participiis similia, sunt et uerbis similia. istae sunt uiginti et septem |species. sed quicquid fuerit de istis uiginti et septem, scire debes quia |appellatiuum est. finita qualitate transit ad conparationem. | de conparatione |conparatio nominum ita definita est, conparatio est elocutio quae ex |alterius collatione alterum praefert. ita definierunt antiqui. nam quando |dico doctior, non potest unius esse; doctissimus, conparatione multorum |ille doctissimus. ergo ita definitum est. conparatio autem aut auget |0151| aliquid aut minuit, et hoc ipsum quod minuit ad sensum auget, ceterum |ad sonum minuit. ut puta doctus doctior doctissimus: ecce hic auxit. et |item stultus stultior stultissimus, minuit quasi, sed tamen re uera auxit. |et si dicas pauper pauperior [qui satis minus habet] pauperrimus, |minuit quidem, sed tamen auxit. e contrario plane quod hic non habes, |hoc scire debes, hoc non dixit Donatus, quod uerum est. et iam lectum |est hoc male; tamen seruare debemus. quid enim nobis obest, cum |sciamus, quid debeamus cauere? omnia uerba, quae naturaliter per se plena |sunt, non debent accipere conparationem. nam incipiunt esse non plena. |si enim das conparationem, non sunt plena. perfectus qui dicitur, nisi |cui nihil deest? si acceperit conparationem, perfectior perfectissimus, male |dicimus. qua ratione? quia, si dixeris: iste perfectus est, iste perfectior |est, dum incipit iste esse perfectior, ille iam perfectus non erit; si iste |perfectissimus, ille perfectior non erit. habes hoc in antiquo tractatu. |debes ergo uerba ea, quae naturaliter per se plena sunt, non subicere |conparationi, ne, dum uis aliquid augere, corrumpas illam rationem |naturalem. |quaesitum est de ipsis gradibus, quot essent gradus. multi dixerunt |tres, multi quattuor. qui dicunt tres, ita dicunt, positiuus est doctus, |conparatiuus est doctior, superlatiuus est doctissimus. qui dicunt quattuor, |ita dicunt, positiuus est doctus, conparatiuus est tam doctus, praelatiuus |est doctior, superlatiuus est doctissimus. unde ista nata est ambiguitas? |uideamus, quae res potior est. nata est ambiguitas ex hac re: illi qui |dicunt quattuor esse gradus hoc dicunt, non potest fieri ut doctior sit |conparatiuus. qua ratione? quia, si conparatiuus esset, conpararet potius, |non praeferret. ideo enim dicitur conparatio, ab eo quod conparet. |quando dicimus doctior, non est conparatio, sed praelatio. nam quando |dico doctior iste ab isto, non uideor conparare, sed praeferre sensum. |quo modo ergo debemus dicere doctior praelatiuum esse? [quia habet |sensum praelatiui] quia habet sensum praeferentis et plus aliquid dantis. |ideo ergo dicunt non esse conparatiuum, ut sit positiuus doctus, ut non |sit conparatiuus doctior, sed praelatiuus. et qui erit conparatiuus? iste |positiuus cum tam, ut sit positiuus doctus, conparatiuus tam doctus. nam |quando dico tam doctus hic quam ille, non uideor alterum alteri |praeferre, sed quasi utrumque conparare, ut sit conparatiuus tam doctus, ille |qui plus nouit appelletur doctissimus. hoc quidem dixi, sed non est |uerum. tam bona ratio, tam firma tamen uera non est. unde probas |quoniam uera non est? positiuus est doctus, conparatiuus est tam doctus. |0152| primo hoc ipsum tam quale aduerbium est? aduerbium conparatiui gradus. |quo modo dicis? quoniam conparationem facit ex aequalitate, hoc ipsum |tam conparatiuum est, id est conparatiui iam gradus est. unde apparet |quia conparatiuus est. animaduerte ergo, et uidebis, quem ad modum |non est uerum. dic mihi, utrum possum dicere tam doctior? numquid |possum dicere? non licet, soloecismus est. quare? quoniam tam hoc est, |quod est doctior. ideo non dico tam doctior, ne uidear dicere doctior |doctior; ideo non dico tam doctissimus, ne uidear dicere doctissimus |doctissimus. tam enim uim habet conparandi. ergo si hoc ipsum tam |uim habet conparandi, quotienscumque iungitur positiuo, tale est tam |doctus, quale si dicas doctior. quare? quia hoc ipsum tam doctior |significat. unde apparet quoniam non est uerum quod dicunt. deinde est alia |ratio ualidior, quae soluat istam quaestionem. quia diximus |conparationem esse elocutionem quae ex alterius conlatione alterum praefert, quando |dicimus: tam doctus est hic quam ille, quo modo potes mihi dicere: hic |tam doctus est quam ille, cum non praetuleris illum? quem ad modum |est conparatio? nam si ambo effectum habent, et neuter praelatus est, non |est conparatio. conparatio autem hanc habet naturam, ut alterum alteri |praeferat. unde apparet quoniam illud falsum est. remansit ergo ut tres |sint gradus, positiuus conparatiuus superlatiuus. |plane iste positiuus omnia recipit genera, et masculinum, doctus, et |femininum, docta, et neutrum, doctum, et commune, docilis, et trium |generum, amans. positiui sunt omnes quos dixi. conparatiuus duo |recipit genera, neutrum et commune, doctius doctior. superlatiuus tria |recipit genera, masculinum femininum neutrum, nec amplius penitus. item |est aliud. in positiuo multae sunt regulae, aliquando in us, ut doctus, |aliquando in a, ut docta, aliquando in um, ut doctum, aliquando in is, |ut docilis, aliquando in ans, ut amans, aliquando in er, ut pulcher: |uariae sunt regulae. sunt autem XIII. conparatiuus tantum duas recipit |regulas, in or et in us. superlatiuus tres habet, simus sima simum. quare |istas regulas dixi? quoniam incidere habent aliqua nomina quae sint contra |istas regulas. scire debes quoniam anomala et deficiunt et inaequalia sunt. |conparatiuus gradus generis est semper communis, doctior, excepto uno, |ut ait Probus, senior. nam senex dicimus, senior non possumus dicere |de femina. tamen inuenimus lectum apud antiquos, non idoneos tamen. |0153| nos hoc seruare debemus, ut senior dicamus in masculo, in femina |dicamus <magis> anus. |quae nomina conparationem recipiunt? ait ea quae sunt qualitatis et |quantitatis, ut diximus, a quattuor rebus trahuntur, ab animo, a |corpore, extrinsecus, a mensura. ista sunt nomina quae conparationem |recipiunt, nulla alia: ab animo quae ueniunt, doctus stultus, doctior |doctissimus, stultior stultissimus; a corpore, pulcher candidus, pulchrior |pulcherrimus, candidior candidissimus; extrinsecus, id est a fortuna, |pauper diues, pauperior pauperrimus, diuitior diuitissimus; a mensura longus |latus, longior longissimus, latior latissimus. quia dixit diuitior |diuitissimus, ne putes male esse dictum, scire debes ista aliter declinari, quando |dicimus diues diuitior diuitissimus. si erit principale dis, ut legistis in |Terentio «dis pol esses Demea», dis ditior ditissimus. ergo uides, |quae nomina conparantur: quae sunt qualitatis et quantitatis. ea autem, |quae non sunt qualitatis et quantitatis, non recipiunt conparationem. ne |te decipiant illa Plautina et Afraniana uerba, «ipsissimus»; ioco comico |hoc dixit. est etiam apud Graecos αὐτότατος tale. comica sunt ista et |ad artem non pertinent. ergo non recipiunt conparationem nisi ea quae |sunt qualitatis et quantitatis. diximus iam hoc saepius. illud nomen, |quod in dubitationem uenit, Latinus Latinior Latinissimus quaeritur utrum |dicamus. si a gente uolueris, non dicis, id est si a gente dictus est |Latinus, quem ad modum Italus. numquid possum dicere Italior |Italissimus? quem ad modum Afer: numquid possum dicere Afrior Aferrimus? |quem ad modum Gallus: numquid dico Gallior Gallissimus? sic * |Latinissimus. si autem ad elocutionem <respicit>, recipit conparationem. puta si |dicas: quo modo loquitur? et dicam Latine, recipit conparationem. quare? |quia incipit esse qualitatis ab animo [quo modo loquitur? Latine]. tamen |hoc ipsum propter ambiguitatem uitandum est, ne cadamus in calumniam: |Latinior non debemus dicere, quamquam de elocutione dicamus et |possemus dicere; tamen debemus uitare propter calumniam, quamuis nos |defendimus. etiam Cicero uitauit in sexta Verrinarum, «cum dico Verrem |0154| |in tota prouincia, Latine me scitote, non accusatorie loqui |'et subiecit postea', etiam planius», noluit dicere Latinius. ergo ea |recipiunt conparationem, quae sunt qualitatis et quantitatis. haec tamen |regula non recurrit, id est non omnia nomina, quae sunt qualitatis et |quantitatis, recipiunt conparationem. quae autem conparantur, sunt |qualitatis et quantitatis. non omnis uerbi causa qui nauigat gubernator est, |sed qui gubernator est nauigat. nam ecce inueniuntur aliqua nomina |qualitatis et quantitatis et non recipiunt conparationem. mediocris unum |tantum gradum habet: nemo dicit mediocrior mediocrissimus. pius |piissimus duos habet gradus, positiuum et superlatiuum. quamquam et hoc |piissimus uituperauit Cicero in Philippicis: dicit «non potest piissimus dici |per rerum naturam». insultabat Antonio, «tu ‘ait’ utere semper hoc | uerbo, piissimus». tamen Caper, ille magister Augusti Caesaris, |elaborauit uehementissime et de epistulis Ciceronis collegit haec uerba, ubi |dixerat ipse Cicero «piissimus». scias quoniam amaritudine rhetorica hoc ei |obiecerat, ut diceret: non potest per rerum naturam dici piissimus. |ergo est aliquando positiuus et superlatiuus, ut pius piissimus, aliquando |positiuus et conparatiuus, ut senex senior, aliquando conparatiuus et |superlatiuus, ut ulterior ultimus, aliquando superlatiuus tantum, ut |nouissimus. |est talis regula recepta: <recta> conparatio est, quae primam syllabam |non mutat, ut puta doctus. et uide per omnes gradus quoniam ista erit |syllaba prior, doctus doctior doctissimus, non mutauit: felix felicior |felicissimus, non mutauit, sed permansit fe ubique. e contrario nomina quae |mutant anomala sunt, malus peior pessimus, mutauit: bonus melior |optimus, mutauit: magnus maior maximus, ecce mutauit. et ista sunt tria |tantum modo, quae mutant, bonus malus magnus. et ea nomina |recipiunt conparationem, quae sunt qualitatis et quantitatis. sed non |ubicumque qualitas et quantitas fuerit, etiam conparatio integra est. nam |aliquando inuenimus aut unum gradum aut duos. plane sciendum est esse |aliqua nomina quae naturaliter gradus suos corrumpant ad |significationem, id est sunt aliqua nomina quae naturaliter uidentur esse diminutiua, |ratione tamen conparatiua, grandiusculus maiusculus minusculus. quando |dicimus maius, sine dubio conparatiuus est; maiusculus diminutiuum est. |ecce diminutio est a conparatiuo. ergo quando dico grandiusculus, quo |modo debeo dicere istas partes orationis? nomina sunt intellectu |conparatiua, enuntiatione diminutiua, id est sono diminutiua, intellectu conparatiua. |0155| incipit tractare res tenendas omnibus uiribus, praesertim quia et |doctiores nos faciunt et praestant excusationem male loquentibus. |plerumque contingit ut erremus in dictione; ergo praestant excusationem. ait |sic, plerumque inuenitur elocutio, ut conparatiuus praeponatur superlatiuo. |utique quo modo positiuus paululum significat, conparatiuus plus a |positiuo, superlatiuus plus a conparatiuo, ita debes loqui, ut superlatiuus |praeponatur conparatiuo et positiuo conparatiuus, ne positiuus praeponatur |conparatiuo. est e contrario ut conparatiuus praeponatur superlatiuo in |tali elocutione, doctior quouis doctissimo, stultior quouis stultissimo, |si ita dicas. plerumque comparatiuus ponitur et est positiuus; plerumque |conparatiuus ponitur et nec positiuus est. duas res dixit: aliquando |ponitur conparatiuus, et est loco positiui; aliquando ponitur conparatiuus, et |non modo conparatiuus non est, sed nec positiuus. ut puta sunt duo |exempla, unum apud Vergilium, unum apud Sallustium. Vergilius ait |«iam senior sed cruda deo». ecce modo senior conparatiuus est, sed |pro positiuo. qua ratione? quia Charon, licet non sit senior, tamen senex |est. numquam enim possumus dicere seniorem, nisi ad comparationem |similis. puta doctior est scholasticus scholastico, clarior est senator |senatore. non possumus dicere clarior senator plebeio. haec non est |uera conparatio, sed abusiua; illa est uera conparatio, quae inter pares |fit. ergo quo modo dixit Charontem seniorem, cum nullus sit alter senex |Charon? illa ergo conparatio positiuum significat. nam licet non sit Charon |senior, tamen uidetur senex. est enim uel qui senex sit, id est licet non |sint duo Charontes, ut ille sit puta senex, ille senior, sed unus idem est. |ergo si unus est, licet non sit senior, tamen est uel senex. licet non |sit conparatiuus, tamen est uel positiuus. in ista tamen elocutione |Sallustiana non solum non ait conparatiuum, sed nec positiuum quidem, ut |«mare Ponticum dulcius quam cetera» [mare dulcius Ponticum]. |tunc bene diceret mare Ponticum esse dulcius, si esset aliquod mare |dulce. cum autem nullum mare sit dulce, quem ad modum possumus |dicere illud dulcius? ergo uides quia, quando dico mare dulcius, non |solum dulcius, sed ne dulce quidem, quia nullum mare nec dulcius est |nec dulce. ita inuenitur hic conparatiuus non solum conparationem non |significans, sed nec positiuum. nam per rerum naturam non potest |inueniri. |0156| tractatum est hoc a Probo aliter, a Donato aliter. Donatus ait: quinque |sunt aduerbia, quae non debemus iungere nisi positiuo tantum, tam |magis maxime minus et minime. ista quinque sunt per se a Donato posita. |puta tam doctus debeo dicere, non tam doctior, tam doctissimus; magis |doctus, non magis doctior, magis doctissimus; maxime doctus, non |maxime doctior, maxime doctissimus. et reddita est ratio non a Donato, |sed ab aliis, quare non iunguntur ista aduerbia conparatiuo et superlatiuo, |sed tantum positiuo. quoniam significationem habent augentis. quando |dico magis, utique magis significationem habet augentis, ut si dicas puta: |iste stultus, iste magis stultus est; ecce uides quoniam augmentum fecit: |puta iste stultus est, iste maxime stultus est; augmentum significant. |ergo istae particulae habent augmentum. si habent augmentum, |conparationem habent elocutionis. numquam enim augmentum fit, nisi in |conparatiuo et superlatiuo. sic ergo istae particulae sensum habent aut |conparantis aut praeferentis, quo modo habent conparatiuus et superlatiuus. |quando dico tam doctior, tale est ac si dicam doctior doctior; tam |doctissimus, doctissimus doctissimus. hoc enim ipsum tam aut conparatiui est |aut superlatiui. si autem superlatiuus et conparatiuus uim habent |augentis, id est rem quae plus significat a positiuo, ideo non iungitur. sed |si hoc uerum est, quoniam istae particulae ideo non iunguntur |conparatiuo et superlatiuo, quod ipsae habent significationem aut conparantis aut |praeferentis, nullae res debent iungi, quae sensum habent praeferentis |aut conparantis. ut puta si dicas satis doctus, augmentum habet; plus |doctus, augmentum habet; abundanter doctus, augmentum habet. non |debemus dicere abundanter doctior, abundanter doctissimus; non debeo |dicere multum doctissimus, quoniam ista omnia conparationem significant, |id est augmentum. et hoc Probus sequitur et ait sic, omnia aduerbia |uel omnes particulae, quaecumque sunt, quae habent sensum augentis, |non iungenda sunt nec conparatiuo nec superlatiuo, sed tantum modo |positiuo. Donatus autem praestitit nobis auxilium, ut quinque tantum |modo obseruemus res. omnia illa, quaecumque sunt, superlatiuo et |conparatiuo iunguntur secundum auctoritatem Donati. tamen tu si uolueris |puram facere elocutionem, nec illas <res> debes iungere conparatiuo et |superlatiuo, quae sensum habent augentis. tantum modo ostendo in exemplo |esse positum. Horatius ait |0157| «et tollens uacuum plus nimio gloria uerticem». |nimio conparatiuus est, plus conparatiuus est; ecce duo iunxit |conparatiua. sed forte dicas, plus et nimio non eadem sunt. sequens uersus |apertissime significat, |«arcanique fides prodiga perlucidior uitro». |per augmentum significat, lucidior conparatiuus gradus est, et tamen dixit |perlucidior; tale est ac si dicas ualde lucidior, multum lucidior. extant |de aliis partibus exempla, exceptis istis quinque. ista debemus seruare |hodie et non iungere conparatiuo et superlatiuo, sed tantum modo positiuo. |melius tamen feceris, si nec illas iungas omnes. nam et Vergilius iungit, |sed non istas quas diximus, sed alias iungit, |«tam magis illa fremens et tristibus effera flammis, / |[quam magis effuso crudescunt sanguine pugnae]». |tam magis: ecce diximus tam non iungendum esse, tam magis maxime |minus et minime. ecce inuenimus hic iuncta esse <tam magis>. sed non |est hoc: aliud est conparatiuo iunctum aduerbium, aliud duo aduerbia |iunguntur conparatiuo. nam et tam aduerbium est et magis aduerbium |est; quoniam utrumque aduerbium, non uidetur esse soloecismus. melius |tamen fecerimus, si non iungamus penitus. |conparatiuus gradus iungitur tribus casibus. Donatus ait duobus |casibus; sed tu scire debes quoniam uere tribus iungitur casibus, |ablatiuo, septimo, et nominatiuo interposita particula quam. ablatiuo iungitur, |<doctior ab illo; septimo> doctior illo; nominatiuo, doctior hic quam |ille, sed scire debes quod hodie in usu habemus septimo uti; non |debemus aut ablatiuo aut nominatiuo. doctior illo debeo dicere, non aut |doctior ab illo aut doctior quam ille. si uis iterum adsumere aliquid |ad licentiam, potes uti et nominatiuo, doctior hic quam ille. |frequenter debes uti septimo ad usum. praeterea conparatiuus gradus praefert |nos et nostro generi et extraneo. ut puta equus et canis: possum equum |et equo praeferre, possum equum et cani praeferre, ut puta uelocior |equus equo et equus uelocior cane. ecce et suo generi praetuli |et extraneo in conparatiuo tantum. superlatiuus uero haec omnia contraria |habet. nam nemini iungitur nec ablatiuo nec septimo nec nominatiuo, |sed iungitur genetiuo plurali. praeterea non nos praefert et nostro et |0158| extraneo generi, sed tantum modo nostro, ut si dicas: equus uelocissimus |est equorum; non possum dicere equus uelocissimus canum. per |superlatiuum tantum modo nostro generi praeferimur. |de numero quaesitum est. conparatiuus gradus cui numero seruit? |conparatiuus iungitur numero singulari et plurali, doctior illo, doctior |illis; equus uelocior est canibus. superlatiuus uero plurali numero |tantum seruit, ut puta equus uelocissimus equorum; non possum dicere |equus uelocissimus equi. et re uera in re quae indiuidua est seruatur |haec regula; si res illa indiuidua est naturaliter, seruas. hominem |numquid potes diuidere? e contrario plebem diuidis; possum ergo dicere |stultissimus est plebis. plebs licet sit numeri singularis, potest tamen |esse diuidua et potest recipere pluralem numerum. habemus in Vergilio |«fortissime gentis Tydide». fortissimus superlatiuus est, gens est |numeri singularis, sed tamen est intellectu pluralis. superlatiuus gradus |debet quidem iungi tantum numero plurali, sed exceptis illis nominibus, |quae sunt enuntiatione singularia, intellectu pluralia. si enim ista nomina |fuerint [etiam] enuntiatione singularia, intellectu pluralia, iungitur etiam |genetiuo singulari, ut apud ipsum Vergilium inuenimus alio loco |«ditissimus agri». ager recipit diuisionem. nam dicimus ager Campanus, |sed utique in Campania non unus ager est, sed multi; similiter, si dicas |ager Siculus, ager Gallicus. <ideo> ditissimus agri dicimus. similiter |Romanum genus: hoc Romanum genus numeri est quidem singularis, sed |tamen intellectu plurale. ideo in historiis inuenimus «Romani generis | disertissimus», disertissimus huius Romani generis. ergo ea nomina, |quae enuntiatione sunt singularia, intellectu pluralia, possunt ad se trahere |etiam numerum pluralem. |quo modo conparatiuum diximus poni pro positiuo, sic inuenimus |nomina, ut ipse superlatiuus positiuus sit, ut in tali elocutione, Iuppiter |optimus maximus. optimus et maximus superlatiui sunt; sed tamen isti |superlatiui non solum superlatiui non sunt, sed nec conparatiui, sed |tantum modo positiui. qua ratione? quia, si esset Iuppiter unus et alter |tantum * item bene diceremus, si essent tres Ioues. cum autem unus |sit, qua conparatione praeferimus? ergo dicimus illos gradus pro positiuo |esse. uides ergo quoniam malae sunt illae elocutiones et curtae et |semiplenae, quas ponunt scholastici in dictionibus, sed iam per licentiam et |0159| in usum uenerunt, quando dicunt Aenea fortissime. si dicas Aenea |fortissime, non habet rationem, nisi adiungas alios, quibus possis eum |praeferre: puta si dicas Aenea fortissime Troianorum, modo stat plena |elocutio. si autem dicas Aenea fortissime, non stabit plena elocutio. |unde hoc probamus, quoniam ita debet dici? de conparatiuo illo fac |elocutionem, et uide, si stat. Aeneas fortior, numquid potest esse aliquis, |qui hoc dicat? sed dicat Aeneas fortior Troianis. si ergo conparatiuus |exigit personas, quibus conparetur, quanto <magis> superlatiuus exigit |personas, quibus praeponatur? ergo uides quia non possumus ita dicere. |tamen inuenta est defensio contra hanc rem, optima quidem et callida, |sed minus plena. dicunt hoc: quando dico Aenea fortissime Troianorum, |doceo eum fortissimum esse Troianorum; si autem solum hoc dicam, |Aenea fortissime, incipio dicere Aenea fortissime omnium, iam non |Troianorum solum, sed omnium. est quidem ratio bona, sed |contradicitur nobis quia superlatiuus nostro generi nos praefert, non extraneo. |ergo si dixeris Aenea fortissime, possum intellegere fortissime |Graecorum. sed nequaquam hoc permittitur. inde uidetur non esse ratio. est |quidem subtilis, non tamen uera, quoniam locum dat calumniae. nam si |est mihi licentia ut intellegam omnium, ergo et Graecorum. sed si |dixero Graecorum, ergo et superlatiuus praefert me extraneo generi |contra artem. | de generibus |tractat de generibus. Varro ait genera tantum illa esse quae |generant: illa proprie dicuntur genera. quodsi sequemur auctoritatem ipsius, |non erunt genera nisi duo, masculinum et femininum. nulla enim genera |creare possunt nisi haec duo. illa uero alia abusiue genera nominamus, |id est nomine tantum sunt genera, non natura. hinc nascitur, id est |hinc inuentum est, ut possimus nos excusare, ut, quotienscumque circa |genera peccauerimus, excusatio sit, non inperitia. puta si dicam haec |paries, possum me excusare et dicere quod licet mihi hoc dicere. si |enim dicuntur genera duo esse et ideo dicta genera, ab eo quod |generant, paries autem non generat nec generatur, licet mihi pro uoluntate |mea quem ad modum uoluero dicere. hinc est etiam illud quod habemus |apud auctores: Vergilius dicit alio loco hic cortex, alio loco haec cortex, |0160| et hic silex et haec silex. quid fuit necesse ut aut hic diceret aut haec? |quare utrumque posuit, hic silex et haec silex? quoniam ista nomina a |natura genus non habent, et ea quae a natura non habent genus ab |auctoritate accipiunt. haec causa est ut inueniamus diuersitatem, et hic |silex et haec silex. e contrario quare non haec equus dicimus, uel quare |non dicimus hic mula? apertissime scimus per naturalem rationem non |posse hoc genus dari. ergo scire debemus quoniam possumus nos |defendere in illis generibus, quae genera nec generantur nec generare |possunt. illud scire debes, quod multa sunt genera a natura, multa ab |auctoritate. illa quae a natura sunt communi sensu discernimus; quae |sunt ab auctoritate auctoritate discernimus. in illis generibus quae a |natura sunt nec Vergilius nec Cicero nec aliqui auctores opus sunt tibi, sed |naturaliter rationem sequimur. scimus quoniam debeo dicere haec |mulier, hic uir. ut autem dicam hic pampinus, non naturalem rationem |sequor, sed ex auctoritate hoc dico, quoniam scio ita lectum esse apud |Vergilium. ita dico aliquando masculino, aliquando feminino. si haec |omnia, siue pampinus siue silex siue alia, interrogati fuerimus, quae non |a naturali ratione ueniunt, non ante debemus respondere, nisi etiam |exempla nobis occurrerint. puta siqui te interroget: silex cuius est |generis? si occurrerit tibi «stabat acuta silex», dices feminini; si |occurrerit tibi |«quanto percussum pondere signent / |et laedant silicem», |dices generis masculini. ergo non ante debemus dicere nisi exemplis * |genera ergo principalia, quae sunt et propria, duo sunt, masculinum et |femininum. quid si nec masculinum sit nec femininum? iam neutrum est. |quid si et masculinum et femininum? iam commune est. quid si et |masculinum et femininum et neutrum sit? omne dicitur. ut puta hic |magister masculinum est, haec Musa femininum est, hoc scamnum |neutrum est, hic et haec sacerdos commune est. commune est genus, |quotiens femininum genus et masculinum genus similem nominatiuum habent, |id est similiter efferuntur. omne est, quotiens et femininum genus et |masculinum et neutrum similiter efferuntur in nominatiuo singulari, ut |felix. ecce similiter exit in nominatiuo casu singulari in omnibus |generibus. quare adieci in nominatiuo singulari? propter pluralem, quia ibi |discretionem habet, in plurali hi et hae felices et haec felicia; in |0161| nominatiuo singulari omnia similiter exeunt, hic et haec et hoc felix. ergo |tunc est omne genus, quando nominatiuus singularis trium generum unam |habet formam. |est etiam epicoenon. inter epicoenon et commune hoc interest. nam |paene idem est epicoenon, quod est commune. nam quando dico haec |aquila, communis est generis; item quando dico hic canis, generis est |communis; et tamen generis est semper communis canis, aquila generis |est epicoeni. et quae poterit esse differentia? quod in communi genere |pro sexus qualitate duos damus articulos, epicoeno unum quidem |articulum damus, sed utrumque intellegimus sexum. quando generis est |communis, duos articulos damus, hic canis et haec canis; in epicoeno non |possumus dicere hic aquila et haec aquila, sed tantum unum articulum |damus, haec aquila; et hic passer, non possumus dicere haec passer, |sed siue masculus fuerit siue femina, hic passer dicimus. ergo hoc |interest inter epicoenon et commune, quod in communi genere duos |inuenimus articulos pro sexus qualitate, in epicoeno unum inuenimus, sed ad |utrumque sexum, id est utrumque sexum uno articulo conplectitur. et |quo articulo utendum est in epicoeno? quem ab auctoribus acceperimus, |id est, prout legerimus, ita dicimus. ut dicam haec cornix unde scio, |nisi quia ita legi? ergo quae pars epicoeni generis est ualidior, per ipsam |debemus dicere. et quo genere appellandum est illud epicoenon? |appellandum est, quem ad modum in auctoritate legerimus. scire autem debes |quod hoc epicoenon ab auctoribus fit commune. nam turdus epicoenon |est a masculino, Persius commune fecit, hic et haec turdus, ut est «et |tenues turdarum nosse saliuas». hoc ipsum quod est epicoenon |commune traxit genus ab auctoribus. quin etiam illud sciendum, |specialiter quid sit epicoenon. epicoenon est cuius sexus non agnoscitur uisu; |ita definitum est, non scientia. potest enim aliquis agnoscere sexum, sed |ex scientia, cuius sit generis. ergo specialiter epicoenon, ubi uisu non |agnoscimus sexum, id est communi uisu, illud dicimus epicoenon. |ceterum scientia aliud est. |praeterea scire debemus quasdam regulas quasi solemnes esse |generum. ecce a quasi solemnis est generis feminini, puta Musa casa; ecce |ipsa regula quasi dedicata est feminino generi. item us syllaba masculino |generi quasi dedicata est, doctus clarus magnus. inuenitur tamen ut et |in us exeat et generis sit feminini, ut est haec laurus. ecce syllaba |quasi quae erat masculino dedicata feminini est. sed non penitus us |syllaba dixi quod dedicata sit masculino, sed quod frequentius. item um |0162| syllaba dedicata est generi neutro, scamnum tectum; et inuenitur tamen |non numquam alterius generis in eadem syllaba terminatum nomen. sciens |ergo aliquas regulas addictas esse generibus tractat contraria. dicit, haec |res non te decipiat: nam inueniuntur aliter personantia et alterius sunt |generis. ne dicas mihi: ecce nomen in a exit, debet generis esse |feminini. nam potest fieri ut sonet femininum et sit masculinum, ut est |Catilina Agrippa Messala. ista nomina enuntiatione sunt feminina, |intellectu sunt masculina. aut e contrario enuntiatione masculina, intellectu |feminina, ut eunuchus comoedia, haec eunuchus comoedia. ipsa ita |appellatur: nam ita legimus in ipso Terentio, «quam transtulit in |eunuchum suam». Orestes tragoedia, haec myrtus, haec laurus: haec |enuntiatione sunt masculina, intellectu feminina. item enuntiatione |feminina, intellectu neutra, ut poema emblema epigramma: haec |enuntiationem habent feminini, tamen neutra sunt. e contrario item enuntiatione |neutra, intellectu feminina, ut «Phronesium mulier» uel «Glycerium» et illa |quae in comoediis legimus. item enuntiatione masculina, intellectu |neutra: si dicas pelagus uulgus, quasi masculinum est, et tamen intellectu |neutrum est. et adiecit uulgus, sed hoc non est certum: nam potest esse |et masculinum et neutrum. uides ergo quoniam genera sunt quae |discrepant aliquando a regulis. |saepe contingit ut in singulari numero alterius generis sit et in |plurali alterius. inuenimus enim in singulari numero aliud genus et aliud in |plurali, ut est balneum. hoc balneum dicimus in numero singulari, et |in plurali dicimus hae balneae has balneas: «occisus est a balneis | Pallaceni a cena rediens Romae Sextus Roscius». item est |femininum in singulari et in plurali neutrum, ut haec carbasus, et haec |carbasa dicimus in plurali. item in singulari numero inuenitur |masculinum, in plurali neutrum, hic Tartarus et haec Tartara. debemus ergo |notare, quando sunt nomina in numero singulari alterius generis et alterius |in plurali, ut sic dicamus. sed scire debes quod * haec balnea, ut est |«secreta fugit loca, balnea uitat». caelum numero singulari generis |neutri est, in plurali masculini: hoc caelum dicimus et hi caeli; «quis |0163| |totidem uertat caelos» Lucretius dixit. et porrum caepe iocus: hic |iocus et haec ioca; sed possumus dicere et hos iocos, ut est «mox |iuuenes agitare iocos». et forum; sed scire debes quod est hic aliqua |differentia: quando foros dicimus, tabulata nauium significamus; quando |de deambulatorio, haec fora dicimus. quamquam Sallustius etiam de |deambulatorio masculino genere dixerit, «illum raptis forum et castra |nautica Sertorius mutauerat». uide ergo ne te fallat, quoniam |masculinum fecit. |sunt aliqua nomina quae habent et masculinum et femininum genus |et non sunt communia. quo modo non est commune? si et masculinum |et femininum habent, debent dici communia. sed scire debemus aliud |esse a natura commune, aliud esse de potestate nostra commune. aliud |est a natura, aliud a potestate. ecce canis iuste dicitur commune genus. |quare? quia natura potest discerni. ceterum illa appellantur non |communia, sed gemini generis, id est duplicis generis. ut puta pinus: quando |uolo, dico hic pinus; quando uolo, dico haec pinus. similiter et |pampinus: quando uolo, dico hic pampinus; quando uolo, dico haec pampinus. |ergo non ideo, quia licet mihi dicere haec pampinus et hic pampinus, |ideo dicitur generis communis esse, sed hoc duum generum est |[pampinus nolo dicas de feminino]. nam si generis communis esset, aliquando |esset hic, aliquando haec; sed non semper est, sed quando tempus est, |tunc dicimus uel illud uel illud, id est aut hic aut haec. communi enim, |prout genus fuerit, talem articulum damus. in pampino autem non habes |necessarium, sed quando uis, dicis haec, quando uis, dicis hic. ergo non |sunt communia, sed applicantur duplici generi. ergo sunt incerti generis |inter masculinum et femininum, ut cortex radix finis stirps pinus |pampinus. ista omnia et masculini sunt et feminini. item frenum clipeum |uulgus specus incerti generis sunt inter neutrum et masculinum: et hic |uulgus et hoc uulgus possumus dicere. item sunt incerti generis inter |neutrum et femininum, ut si dicas buxus pirus prunus malus. sed hoc |interest, quod neutro dicimus fructum, feminino ipsas arbores. et |interposuit saepe dicimus. scit enim esse arborem, et masculini generis |quae sit et neutri, ut siler neutri est, oleaster masculini est. |praeterea sunt aliqua fixa quae dicuntur, sunt quae dicuntur mobilia. |fixa sunt quae non possunt flecti ad aliud genus, ut si dicas frater. |numquid facit fratra? ecce hoc est fixum, quod non potest flecti ad aliud |0164| genus. mobilia autem duo genera faciunt, id est si propria fuerint, duo |faciunt; si appellatiua, tria. puta Gaius facit Gaia, non facit Gaium; |Marcius facit Marcia, non facit Marcium: haec sola duo faciunt genera. |si autem appellatiua fuerint, faciunt tria, ut doctus docta doctum. sunt |aliqua quae neque penitus fixa sunt neque mobilia, ut sunt illa, draco |dracaena, leo leaena, gallus gallina, rex regina. si mobile esset, |diceretur draca; si inmobile esset, diceretur draco tantum. sed modice |flectitur, et habet quod est draco, inde fit dracaena. si mobile esset penitus, |diceretur draca; sed non sic fit, sed dicimus dracaena. modice flectitur, |id est non penitus flectitur, sed medium quiddam tenet, ut ab eo quod |est draco faciat dracaena: [sed dicimus medie] nec uidetur penitus fixum |esse nec penitus a se recessisse. |ait Plinius Secundus secutus Varronem: quando dubitamus principale |genus, redeamus ad diminutionem, et ex diminutiuo cognoscimus |principale genus. puta arbor ignoro cuius generis sit: fac diminutiuum |arbuscula, ecce hinc intellegis et principale genus quale sit. item si dicas |columna, cuius generis est? facis inde diminutiuum, id est columella, et |inde intellegis quoniam principale feminini generis est. ait sic Donatus, |ista regula infirma est. qua ratione? quoniam inuenimus alia genera |in principalitate et alia genera in diminutione. ut est pistrinum, fac inde |diminutiuum, pistrilla; ecce in principalitate quod erat generis neutri, in |diminutione feminini est. et illud canis numquid ipsius est generis in |diminutione? non utique, sed facit canicula: in principalitate masculini |est, in diminutione feminini. et aliud, ut puta si dicamus scutra, facit |in diminutione scutrillus: ecce in principalitate generis feminini est, in |diminutione masculini. nam scutra feminini est, scutrillus masculini. |ista omnia lecta sunt, quae alia sunt in principalitate, alia in diminutione. |tractat cursim de nominatiuo singulari, de quo praecipue nascitur |regula. omnis nominatiuus singularis tredecim litteris terminatur, a e i |o u l m n r s x c t. currit per ipsas litteras. omnia nomina |nominatiuo singulari a terminata haec recipiunt genera, masculinum, hic Catilina, |femininum, haec Musa, neutrum sed Graecum, toreuma. nam omnia |neutra a terminata Graeca sunt tantum. commune est, ut dicit Probus, |tantum de duobus generibus; ut inuenimus in auctoritate, ex tribus. Probus |dicit debere dici de duobus generibus, ut hic et haec aduena; alii autem |dicunt hic et haec et hoc aduena. et hoc est uerum: inuenimus enim |0165| et mancipium aduena. ergo masculinum inuenimus a terminatum, ut |est hic Catilina, femininum, ut haec Musa, neutrum sed Graecum, ut |toreuma, <commune> uel ex duobus uel ex tribus, ut aduena. e terminatus |nominatiuus duo tantum recipit genera, unum femininum sed Graecum, |ut Euterpe Calliope, aliud neutrum sed Latinum, ut feminile sedile |monile. i terminatus nominatiuus si Latinum nomen habuerit, trium |generum est indeclinabile, ut hic et haec et hoc frugi, hic et haec et hoc |nihili; et hoc est tantum, ista inuenis tantum. si autem peregrina |fuerint, neutralia sunt, ut gummi sinapi. o terminatus nominatiuus omnia |recipit genera absque neutro: femininum recipit, ut est Iuno; recipit |commune, ut pomilio [pomilio dicitur nanus]; recipit masculinum, ut |Cicero; neutrum numquam recipit. u terminatus nominatiuus necesse est |ut generis sit tantum neutri, ut cornu genu gelu specu. l terminatus |nominatiuus, ut mel; m, ut templum; n, ut carmen; r, ut Caesar; s, ut |doctus; x, ut pix; c, ut lac; t, ut caput. sed de hoc tractare, ait, |satis est, si multi alii et alii tractauerunt. scripsit autem ad hunc locum |Probus unum librum. iste institutor iam artem scripsit, non scripsit |perfectis, sed ad eos qui uolunt se perfectos esse. | de numeris |transit in numerum. numerus apud Latinos aut singularis est aut |pluralis, singularis, ut hic doctus, pluralis, ut hi docti. est etiam |numerus communis, ut est dies, hic dies et hi dies: et in singulari numero |et in plurali dies dicitur. ergo communis numeri sunt haec, quotiens |nominatiuus singularis et nominatiuus pluralis similes sunt. ergo quando |et nominatiuus singularis et nominatiuus pluralis similes sunt, numeri |sunt communis. et generaliter omnis quinta declinatio et quarta numeri |sunt communis, ut species uersus ductus. quaeritur uero, apud Latinos |si possit inueniri numerus dualis, qui frequens est apud Graecos. et |inuenitur in duobus tantum, ut duo et ambo. nam haec nomina neque |singularia sunt neque pluralia. singularis numeri non possum dicere, quia |nec de duobus possum dicere: ille mihi fecit iniuriam; iterum pluralis |numeri non possum dicere: omnes mihi fecerunt iniuriam, quia duo |sunt. de duobus autem qui dicit omnes? propter hanc necessitatem |dicimus dualis esse numeri. idcirco, quoniam recesserunt a ratione |Latinitatis, anomala sunt, id est inaequalia sunt. debueramus dicere his duis, |quoniam duorum dicimus. quando enim genetiuus pluralis in rum exit, |0166| datiuus pluralis in is exit: sicut tecta tectorum tectis, sic et duo duorum |duis. sed qui hoc dicat? deinde si dixeris doctorum, hos doctos facit: |ergo debes dicere duorum hos duos; sed duo tamen aliquotiens legimus. |sed hoc secundum regulam non possumus dicere. ceterum lectum est |similiter ambo, et ambos debes dicere. sed remota sunt ista, non |possumus dicere secundum regulam. siqui dicat tibi: quare dicimus duo et |duos et ambo et ambos? haec causa est, nec illud uerum est, nec illud |uerum est; et quoniam nec illud uerum est nec illud, utrumque recte. |et in iure sic est: quotienscumque utraque regula infirmatur, utraque |recipitur. quare hos duos facit, cum duis non possumus dicere? necesse |habet enim ut in is mittat. omnia enim nomina, quae in accusatiuo |<plurali> in os exeunt, datiuum pluralem in is mittunt: puta, hos claros facit |his claris, hos doctos facit his doctis. non nulli dicunt quod debemus |dicere duo, id est hos duo. quare? nam si dixerimus hos duo, necesse |habet datiuus in o exire, his duo. omnia enim nomina, quae accusatiuo |plurali exeunt in o, in datiuo plurali non declinantur, ut puta hos octo |his octo. numquid his octibus facit? similiter et ambo hac ratione |declinatur; utrumque receptum est per analogiam. ergo sunt numeri |singularis, ut hic doctus, numeri pluralis, ut hi docti, numeri dualis, duo et |ambo, numeri communis, ut res nubes dies. omnia nomina, quae sunt |aut quartae aut quintae declinationis, aequalem habent nominatiuum |singularem et nominatiuum pluralem. quartae ergo et quintae declinationis |nomina aequa ratione decurrunt. |semper et semper, ait, nomina inueniuntur in utroque numero * |eiusdem generis dicit non. nam inueniuntur aliqua nomina deficientia |in numero singulari. nam ecce inuenimus deficientia in numero singulari |et item deficientia in numero plurali. et cur ita? puluis semper in |singulari est; legimus tamen apud Horatium |«nouendiales dissipare pulueres». |ergo puluis sanguis, haec nomina deficiunt in numero plurali. sunt quae |deficiunt in numero singulari, ut manes Quirites. sunt quae deficiunt |numero plurali generis feminini * legimus tamen et neutri hoc esse: et |0167| illud et illud apud Sallustium legimus, quoniam neutri est. item nomen |deficit in numero plurali, ut tus uirus aurum oleum ferrum. ergo uides |quoniam sunt nomina numeri tantum singularis, ut puluis sanguis, |aliquando numeri tantum pluralis, ut manes Quirites; aliquando numeri |tantum singularis, ut pax lux; item semper singulare generis neutri, |aurum oleum ferrum, et ista pertinent ad regulam et omne quod ad |pondus mensuramue pertinet [generis sunt neutri]. item deficiunt aliquando |in numero singulari et habent pluralem numerum in genere masculino, |cancelli <Quirites>; nemo dicit hic cancellus, sed hi cancelli; nemo dicit hic |Quirites, sed hi Quirites, licet legerimus hoc. legite in Petronio, et inuenietis |de nominatiuo singulari hoc factum, et ait Petronius hic Quirites. ista |usurpatiua sunt. ergo sunt nomina numeri tantum pluralis generis |masculini, cancelli. in genere feminino numeri tantum pluralis, ut kalendae |nundinae feriae quadrigae nuptiae: omnia ista numeri sunt tantum pluralis. |item generis neutri numeri tantum pluralis, arma moenia Floralia |Saturnalia: ista sunt numeri tantum pluralis in genere neutro. sed scire debes |quod haec ipsa defectiua usurpantur aliquando. diximus uirus aurum |oleum et quae ad pondus uel ad mensuram pertinent * usurpantur. mella |usurpatum est, olea usurpatum est et cetera. item de numero plurali |quae sunt aliquando usurpantur ad numerum singularem, mappa. item |biga habes usurpatum ad numerum singularem, ut est |«rorifera gelidum tenuauerat aera biga»; |ista per usurpationem dicuntur. |regulas declinandorum nominum nouimus. sed regulas |declinandorum nominum, id est quem ad modum debeamus declinare nomina, non |de plurali nominatiuo colligis, sed de singulari nominatiuo, <et pluralem |numerum> declinabis ad similitudinem nominatiui singularis. quodsi |contingit ut nomen sit tantum numeri pluralis, numquid potes quaerere |singularem, qui nullus est, ut det tibi rationem, quem ad modum possis |colligere et quem ad modum declines? collige ad similitudinem nominatiui, |qui nominatiuus de numero singulari concipit regulas. puta haec Musa |huius Musae. si fuerit et illud nomen numeri singularis, iam sic declinas, |quem ad modum Musa: puta kalenda, uides quia sic exit, kalendae. |0168| similiter in masculino, ut est illud, manes: hi manes, horum quid facimus? |manium, his manibus. uides, quem ad modum nascitur, ut hi faciles, hi |manes: quem ad modum faciles declinas, sic etiam manes. item facit |horum facilium; ergo quo modo hi faciles horum facilium, sic etiam |manes manium manibus. in neutro non habes quod sequaris. omnia |enim nomina quae numeri sunt pluralis uarias habent regulas, aliquando |in a, aliquando in ia: puta castra castrorum facit, moenia moenium; et |illud in a et hoc in ia, sed illud in ium facit, illud in rum [nam |castrorum facit]. quo modo sumimus regulam? ita ut, si a solum habuerit, in |ium mittat; si a cohaereat consonantibus, <in rum> mittat, puta tecta |tectorum tectis. si autem omnia nomina neutra, quae in a exeunt, uariam |habent regulam et aliquando seruant illam ad nominatiuum numeri |singularis, aliquando discedunt. nam ecce numero singulari facit hoc tectum, |haec tecta horum tectorum. quaeritur, si castrorum debeat facere. |redeamus ad numerum singularem. quid est, quando facimus moenia |moenium? sicut debemus dicere agilium agilibus. sed tamen ista regula, quae |in ia exit, recedit a regula aliquotiens et exit in rum. inde est illud |quod legimus saepius, «Curio ibidem moratus regione | Vulcanaliorum». ecce in ia exit et recedit in isto casu tantum modo, in |genetiuo plurali; ceterum in aliis casibus similiter declinatur secundum |regulam. et Horatius dixit |«anciliorum et nominis et togae / |oblitus». |recedis tantum in numero plurali [id est redigis ad similitudinem eius |nominis quod a singulari uenit]. |praeterea sunt nomina enuntiatione singularia, intellectu pluralia |[quando dicimus gens, enuntiatione singulare est, intellectu plurale], ut |populus contio multitudo: haec nomina enuntiatione singularia sunt, |intellectu pluralia. e contrario enuntiatione pluralia, intellectu singularia, |ut Athenae Mycenae Thebae Puteoli: ista omnia enuntiatione pluralia, |intellectu singularia sunt. ceterum omnes ciuitates sunt. |0169| de figura |figura aut naturalis est, aut ex arte descendit. quae est naturalis, |simplex uocatur; quae ex arte descendit, conposita. nam quando dicimus |doctus, hic nihil ars ualet, sed ipsa positio simplex est constituta; quando |autem dicimus indoctus, ex arte descendit. et illa quae simplex est |nullam habet quaestionem; illa uero quae conposita est per quattuor |diuiditur partes. nosti enim quoniam aut utraque parte conponitur integrum |aut utraque corruptum, aut prima parte integra et posteriore corrupta, |aut parte posteriore integra et priore corrupta. hoc notum est, quando |habet duas partes integras, <ut> si dicas suburbanum; duas corruptas, ut |efficax; integrum prima parte et posteriore corruptum, ut insulsus; ex |corrupto et integro, ut nugigerulus. alia Probi: ille ait hoc dictum, |quoniam figura aut rebus constat certis aut rebus incertis: ait sic Probus, |pleraque quae sunt in figura apparent esse integra, pleraque corrupta, |pleraque sine sensu. et si hoc uolueris sequi, nullum nomen inuenies, |quod non conpositum sit. nam quando dico ego, nec e nec go sensum |habet; ergo conpositum est. quando dico homo, nec ho nec mo sensum |habet; ergo conpositum est. ergo poterit secundum illius definitionem, |si sequamur eum * id est si secuti fuerimus eius auctoritatem, nullum |nomen simplex inuenitur. sed falsum est hoc ipsum. nam ex duobus |corruptis conpositum potest fieri. illud autem dicitur ex duobus esse |corruptis, quod resolutum potest fieri integrum, id est quotiens ipsa duo |corrupta resoluuntur et possunt esse integra. ut puta opifex uidetur ex |duobus corruptis esse: nam opera et faciens, utrumque integrum est et |fecit unum corruptum opifex. municeps et hoc similiter, munera capiens. |ergo tunc potest ex duobus corruptis nomen esse, quotiens ipsa corruptio |resoluitur et facit integrum nomen. |praeterea scire debemus esse aliqua nomina quae ex duobus |nominatiuis fiunt. plerumque contingit enim ut unum nomen fiat de duobus |nominatiuis, et quotiens ita contigerit, utraque parte declinatur, ut puta |praetor urbanus. contingunt item nomina quae prima parte habeant |nominatiuum et posteriore non, et iam pars prima tantum declinatur. |0170| contingunt item nomina quae posteriore parte declinantur, et priore non, |ut iuris peritus. |plane uide, quo modo dicit sibi aliqua contraria. ait sic, figura |quae conposita est denuo conponi non potest. ut puta felix simplex |est: conpone, infelix: iam ulterius non potes conponere. et modo dicit: |licet nobis etiam ex pluribus conponere, ut inperterritus. si dicit |quoniam figura conposita non potest conponi, quo modo potest una figura de |pluribus conponi? non enim potest de pluribus conponi, nisi iam |conpositum iterum conponatur. ergo quando territus dico, est simplex; |perterritus quando dico, iam conpositum est; inperterritus quando dico, |iam conpositum iterum conponitur, quod iste negat posse fieri. quid |ergo, contra se locutus est? non. quotienscumque enim conponimus ea |quae conposita fuerint, scire debes quia ipsa conpositio prior pro |simplici habetur, ut quando dicimus perterritus. et unde hoc intellegimus? |quoniam conpositio aut confirmat aliquid aut destruit. territus est timens: |perterritus si dicas, est iterum timens: hoc est territus quod et |perterritus. ergo si eundem intellectum habet simplex figura, quem habet et |conposita, uidetur ista res non esse denuo conposita. unde apparet eum |non contra se locutum esse. ergo ista res uidetur non esse denuo |conposita, quae non in contrarium uertit, sed ipsum habet intellectum. quando |autem diximus felix, simplex est; infelix, iam hoc conpositum est. id est |quotiens ita conpositum fuerit nomen, ut ipsa conpositio in contrarium |mutet, id nomen non potest denuo conponi. si autem e contrario fuerit |sic conpositum, ut permaneat ipsa conpositio. necesse est ut conpositum |nomen liceat nobis iterum conponere. | de casibus |casus dicti sunt ab eo, quod faciant nomen cadere, id est nomen |faciant declinari. puta quando dico doctus, cadit et facit docti, item |cadit et facit docto, item cadit et facit doctum, item cadit et facit ab |hoc docto. ideo ergo dicti sunt casus, ab eo quod faciant nomen cadere. |et si hoc est, nominatiuus non erit casus, ea ratione, quia per ipsum |non cadit nomen, sed sic est, quo modo fuerat. sed quamuis per ipsum |non cadat, tamen per ipsum scimus, quid sit cadere. quando enim dico |doctus, non iam cecidit hoc nomen, sed sic, quo modo est naturale, sic |0171| dicitur. diximus etiam talem rem de gradu positiuo. nam quem ad |modum positiuus gradus dictus est conparationis gradus, non quod per ipsum |conparat, sed quod ab ipso discimus, quid sit conparare, et ideo dictus |est gradus conparationis; sic etiam et nominatiuus dictus est casus, non |quia ipse nomen facit cadere, sed <quia> per ipsum scimus, quid sit cadere. |non enim possumus scire, quid sit cadere, nisi scierimus ante, quid |fuerit rectum. |sunt autem dicti sex casus, nominatiuus, quod per ipsum |nominemus, ut hic magister; genetiuus, quod per ipsum genus ostendamus, |cuius est? illius est; datiuus, quod per ipsum demus, da illi; |accusatiuus, quod per ipsum accusemus, accuso illum; uocatiuus, quod per |ipsum uocemus, o ille. ablatiuus apud Graecos non inuenitur, sed Latini |hunc adsumpserunt sibi. idcirco aliquando dicunt eum sextum, id est a |numero eum appellant, aliquando a gente Latinum, quoniam apud Graecos |non inuenitur casus ablatiuus [aliquando genetiuus singularis fungebatur |officio ablatiui]. puta hic doctus huius docti huic docto <hunc doctum o |docte> et hi docti horum doctorum his doctis <hos doctos o docti>, et |finiebant. ergo cum non haberent ablatiuum, per genetiuum fungebantur |officio ablatiui [aliquando genetiuus, aliquando datiuus]. hoc cum uidissent |Romani esse asperum, fecerunt ablatiuum. |inter ablatiuum et septimum hoc interest, quod ablatiuus |praepositionem habet, septimus non habet. nam quando dicimus ab oratore uenio, |ablatiuus est; quando dicimus oratore magistro utor, septimus est. |quaesitum est a plurimis, utrum id significaret septimus, quod et ablatiuus. |multi enim hoc dixerunt, id significare ablatiuum, quod et septimum. et |re uera sunt elocutiones, ubi similes sunt sibi, ut doctior illo et doctior |ab illo: idem est ablatiuus, quod et septimus. sed tamen scire debes |inueniri aliquas elocutiones, in quibus elocutionibus mutatur ista differentia. |nam saepe aliud significat ablatiuus, aliud septimus, ut est illo praesente |suscepi. nam illo praesente suscepi quando dico, tertia persona est, |id est suscepi ego ab isto illo praesente. quando autem dico ab illo |praesente suscepi, duae personae significantur, ipsa quae dedit et ipsa |quae suscepit. |sunt autem formae casuales: hoc quod dicit adsumpsit sibi |propter declinationum uarietatem. accommodatae sunt casuales formae, |quoniam inuenimus uarietatem in casibus. aliquando inuenimus monoptota * |aliquando in quattuor. hae autem differentiae non ad declinationem |0172| pertinent, sed ad ultimas syllabas. ecce est unita, quod dicitur monoptoton, |ut fas nefas: hoc nefas huius nefas huic nefas hoc nefas o nefas; omnes |similes sunt casus. est item bipertita, quae duas habet significationes, |ut cornu; tres casus producti sunt, tres correpti. est item tripertita, quod |Graece appellatur triptoton, quotienscumque tres sunt uarietates: hoc |contingit in genere neutro, ut templum. inuenitur item tetraptoton, ut dies. |inuenitur aliquotiens quinquepertita, ut est doctus. inuenitur hexaptoton, |ut unus. aliquando inueniuntur nomina quae penitus non declinantur, |neque per numerum neque per casus, id est neque per numerum |singularem neque per pluralem, ut est fas nefas nequam. |item nomina numerorum a quattuor usque ad centum non |declinantur; ab uno autem usque ad tres per omnes casus declinantur; item a |ducentis declinantur nomina <numerorum> excepto mille. de isto mille |tractauit Plinius Secundus: in numero singulari duplici l scribitur et non |declinatur; in numero plurali unum l habet et declinatur, milia milium |milibus. ergo excepto mille omnia nomina numerorum in infinitum |declinantur. |non tamen debemus credere ait quoniam omne nomen omnes |habet casus, saepe inueniuntur deficientes casus. inuenitur nomen, ubi |unus est casus, ut est sponte natu tabo; aliquando ubi duo sunt casus, |ut Iuppiter. ceterum qui declinauerit hic Iuppiter huius Iouis, potest |declinare et hic Apollo huius Phoebi et hic Hercules huius Amphitrioniadae |et haec Minerua huius Palladis. sed duo sunt tantum casus in usu, qui |remanserunt, hic Iuppiter et o Iuppiter. ceterum maiores nostri |declinabant hoc nomen integre: inuenimus in antiquis libris sacris per omnes |casus declinatum, sed hoc periit modo, et retenti sunt duo casus, hic |Iuppiter et o Iuppiter. nam hic Iuppiter huius Iuppitris inuenimus in |antiquis declinatum, et crebro inuenimus, sed hoc hodie aboleuit. ergo |debemus scire quoniam in usu duo sunt casus. inuenitur ubi tres, ut nefas, |hoc nefas hoc nefas et o nefas. inuenitur ubi quattuor sunt, ut lateris, |huius lateris huic lateri hunc laterem ab hoc latere: nominatiuus et |uocatiuus, non dixit non inueniuntur, sed dixit in usu non sunt. dicio |quaeritur utrum nominatiuo dicamus; haec dicio in usu non est; si tamen |conpositum erit, est in usu, ut condicio. |praeterea scire debemus esse nomina addicta casibus. genetiuum |casum trahunt: nomina quae secuntur genetiuum casum sunt illa, ut |ignarus belli, securus amorum; tantum genetiuum secuntur. sunt aliqua |0173| quae nisi per datiuum casum non possumus dicere, ut inimicus malis: |non possum dicere inimicus tuus est, sed inimicus tibi est. sunt |aliqua quae accusatiuum secuntur, ut exosus bella: sic enim dicimus, exosus |illam rem. similiter et praescius futura; sed figurate accusatiuo iungitur, |honestius autem genetiuo iungitur, praescius futurarum rerum. sunt aliqua |quae ablatiuum casum secuntur, ut secundus a Romulo, alter ab Sylla: |ista sunt quae ablatiuum secuntur. ergo non possumus dicere ille |secundus tibi est, sed ille secundus a te est. ista ergo sunt quae |ablatiuum secuntur, secundus a Romulo, alter ab Sylla. sunt aliqua quae |septimum secuntur, ut dignus munere, mactus uirtute: dignus illa re, |quamquam legerimus accusatiuo iunctum in Terentio, |«dignus es / |cum tua religione odium, qui nodum in scirpo quaeris». |mactus uirtute: «macte noua uirtute puer»; Statius mutauit et dixit |«macte animi» [uirtute puer], macte illius rei, genetiuum posuit pro |ablatiuo. sed tamen hoc scire debes, quoniam naturaliter hoc [mactus |munere dignus uirtute] ablatiuo iungitur. |ablatiuus singularis diuersas habet regulas. tres plurales casus non |facile inuenies, quem ad modum eos facias. sed ut scias eorum |declinationem [genetiui uel datiui uel ablatiui qui sit], consule ablatiuum |singularem. nam de ablatiuo regulas istas colligis, quem ad modum declinantur |isti casus, genetiuus et datiuus et ablatiuus pluralis. ablatiuus singularis |terminatur litteris quinque, regulis sex, quoniam e littera inuenitur |interdum producta in ablatiuo singulari, interdum correpta etiam currit. ablatiuus |singularis a littera terminatus genetiuum pluralem in rum mittit, datiuum et |ablatiuum in is, Musa Musarum Musis, exceptis his nominibus in quibus |genera discernenda sunt, ut dea dearum deabus, mula mularum mulabus, |filia filiarum filiabus, equa equarum equabus. nam ab eo quod est equa |si dixerimus equis, filia filiarum filiis, si sic dixerimus, sexum potius |masculinum intellegimus, quam femininum. sed scire debes quoniam |Probus istam regulam expressit et dixit, si uolueris sequi ut omnia, ubi |genera discernenda sunt, aliter proferantur in ablatiuo uel in datiuo, |incipiemus dicere Romanabus. si enim dixerimus Romanis, masculinum |sexum intellegimus. quodsi hoc est, incipiemus dicere etiam in |pronominibus ipsabus illabus, quoniam si dixerimus illis ipsis, magis erit |masculinum, quam femininum. unde uides <quod> male definiunt qui ita dicunt, |0174| in quibus genera discernenda sunt, aliter proferenda. et quid ergo? |faciendum est ut scias pauca esse quae differenda sunt, et dicit: absque |istis omnia in is proferenda sunt. uix quinque aut sex inueniuntur |nomina quae ita proferantur, mula mularum mulabus, equa equarum |equabus, filia filiarum filiabus, dea dearum deabus, et reliqua unum aut duo. |iam ipse dixit, quae sunt excepta discretionis causa. item e correpta |littera terminatus ablatiuus genetiuum pluralem in um mittit, datiuum et |ablatiuum in bus, ut ab hoc pariete horum parietum his et ab his |parietibus. sed ista e aliquando in i uertitur et sic accipit um, aliquando |perit et sic accipit um: perit e, id est ab hoc parente horum parentum; |mutat e in i, ut ab hac clade cladium. | de numeris quasi retractando |accidit etiam nomini numerus. sed apud Latinos duo sunt tantum |modo numeri, singularis et pluralis; apud Graecos est etiam dualis. |singularis est numerus, qui unum significat, ut puta hic homo; unus est |tantum modo. pluralis est numerus, qui multos significat, hi homines; |puta centum, ducenti si sint. dualis est, qui duos tantum significat, ut |si dicas duo. hoc ipsum quando dico duo, neque unum potest significare |neque multos, et idcirco dicitur dualis. et sunt duo nomina apud Latinos |numeri dualis tantum modo, ut duo et ambo, nec amplius inuenies. duo |et ambo non significant neque unum neque multos. temptauerunt non |nulli haec ipsa numeri pluralis dicere hac definitione. qui est singularis |numerus? qui unum significat. quicquid non unum significat, iam uidetur |numeri esse pluralis. sed hoc falsum est. quid enim necesse est ut qui |unus non est decem sint? aut qui decem <non> sunt centum sint? non est hoc |uerum, mala definitio est. plane nos scire debemus quod duo sunt |tantum modo sermones apud Latinos, qui significant numerum dualem, duo |et ambo. et haec ipsa nomina anomala sunt: diximus hoc iam in regulis. |ergo singularis puta numerus est hic magister, pluralis est hi magistri. |est etiam numerus communis. communis dicitur numerus, quando et |singularis numerus idem est et pluralis idem, sed tantum modo |temporibus segregantur, ut hic fluctus et hi fluctus. tempus tantum modo distat, |ceterum exitus syllabarum similis est; sed fluctus in numero plurali |producitur, in singulari corripitur. hoc quidem in quarta declinatione. in |quinta declinatione sensus tantum modo facit differentiam, hic dies et hi |dies: et illa longa est et illa longa; nihil praestant tempora, sed differentia |in sensu est. scire autem tu debes quoniam numeri singularis nomina et |numeri pluralis in prima declinatione aut in secunda sunt; in quarta uero |0175| et in quinta numeri communis sunt; in tertia declinatione uarie. puta |in prima declinatione est singularis numerus et pluralis, haec Musa hae |Musae, hic Aeneas hi Aeneae, hic Anchises hi Anchisae; nec aliter potest |per rerum naturam inueniri: uarietas <est> in numero singulari et plurali. |item in secunda declinatione hic doctus hi docti, hic puer hi pueri, uarietas |est. in quarta et in quinta declinatione semper communis numerus est, |ut hic fluctus et hi fluctus, hic dies et hi dies. ceterum in tertia uarie, |aliquando differt numerus, aliquando communis est: differt in hac elocutione, |hic pater hi patres; communis est in hac elocutione, haec claues hae |claues. |et quoniam incidi in hunc tractatum, non te fallat illud, quod est |ubique: est enim ratio. ubique inuenimus nomina tertiae declinationis in |ablatiuo singulari esse correpta, ut ab hoc patre, e breuis est; ab hac |matre, e breuis est; ab hoc amante, et nescio quae alia. in ablatiuo ergo |singulari nomina e finita e breuem habent. sed inuenimus ab hac fame, |e longam inuenimus. haec fames huius famis: quo modo potest fieri ut |inueniatur ablatiuus e finitus productus esse? scire debes quoniam modo |ita factum est, ut ita declinetur. nam apud maiores nostros quintae |fuerat declinationis, haec fames huius famei. et inueniuntur exempla |plurima [multa]. coaceruata sunt ista exempla in ipso loco, ubi haec |ratio reddita est de fame. ergo uides quod remansit apud Latinos, qua |ratione productam e inuenimus in ablatiuo fame. siqui dicat tibi: nomen |tertiae declinationis quod est semper corripitur in ablatiuo, et qua ratione |hoc inuenimus productum? ubiubi enim inuenimus fame, semper |producitur: ablatiuus si tertiae declinationis est, corripitur. sed scire debemus |quod ita apud maiores nostros declinatum hoc nomen fuerat. quod enim |inuenimus e productum in ablatiuo, non uenit a tertia, sed a quinta uenit |antiqua. ubique enim apud antiquos sic legimus, haec fames huius famei; |et inde uenit ab hac fame [ergo est numerus singularis], haec fames huius |famei ab hac fame. habes hoc in Capro de lingua Latina, non de dubiis | generibus. |ergo est numerus singularis, hic doctus, numerus pluralis, hi docti; |est numerus communis, dies fluctus. sed scire debemus illa esse plena |nomina, quae habent numeros suos. puta hic doctus numerus singularis |est, hi docti numerus pluralis est. tamen inueniuntur nomina quae |deficiunt in utroque numero. non enim potes inuenire nomen quod penitus |0176| numerum non habeat, sed ut alterutrum non habeat, id est aut numerum |singularem aut numerum pluralem. inueniuntur aliqua nomina quae |deficiunt in numero singulari, aliqua quae deficiunt in numero plurali. et |dat exempla in genera: de exemplo hoc colligimus per genera. puta in |genere masculino quae sunt nomina tantum modo numeri singularis, item |quae sunt tantum modo pluralis. uide quia, quodcumque tibi dat |exemplum, dat secundum artem, ne recurras ad auctoritatem et rumpas hoc |ipsum quod proponit. multa enim contraria sunt. in numero singulari |genere masculino, ut puluis: nemo dicit pulueres; sed tamen dixit Horatius |«nouendiales dissipare pulueres». |iste ad auctoritatem rediit; tamen debes scire numeri tantum modo |singularis esse hoc ipsum. et est causa. qua ratione? res enim ista |indiuidua est nec potest habere sectionem; et quoniam non potest habere |sectionem, non potest habere numerum pluralem. puluis: numquid potest |hoc loco esse dimidium puluis uel illo loco esse dimidium puluis? |naturaliter ipsa res indiuidua est; idcirco in numero singulari est. ergo |usurpatiue ille posuit. item hic sanguis, hi sanguines non lectum est; hic |cruor, hi cruores legimus, et hoc usurpatiue. ecce habes nomina generis |masculini numeri tantum modo singularis. item in genere feminino |numeri tantum singularis haec pax, hae paces non facit; haec lux, hae |luces non facit. utrumque tamen lectum est: habes in Sallustio «bella |atque paces». item in genere neutro numeri tantum singularis, ut |aurum oleum hordeum, et quicquid ad pondus mensuramue refertur. item |nomina numeri tantum pluralis in genere masculino, <cancelli>: non possumus |dicere cancellum. male ergo dicunt: tolle cancellum, sed dicimus: tolle |cancellos. et reddiderunt plerique rationem, quoniam non potest ista |res de una re fieri, sed de multis. idcirco uoluerunt numeri esse |pluralis. idcirco scopae, quoniam de multis constant uirgis, numeri sunt |pluralis. idcirco etiam scalae, idcirco etiam quadrigae, ob hanc causam, |quoniam de singulis rebus non sunt, idcirco numeri sunt pluralis. ergo |sunt nomina generis masculini numeri tantum pluralis, manes Quirites. |legimus et [genere masculino] numeri singularis Quiritem, |«quis te redonauit Quiritem». |huius nominatiuus erit Quirites; non quem ad modum uulgo loquuntur, |sed Quirites sic lectum est. item numeri tantum modo pluralis in genere |feminino, nundinae feriae quadrigae mappae nuptiae. ecce hoc ipsum |0177| nuptiae, numquid potest hoc genus matrimonii per unum fieri et non per |duos? idcirco etiam numeri pluralis est. item in genere neutro numeri |tantum modo pluralis, Saturnalia Vulcanalia Compitalia. idcirco etiam |debemus hoc animaduertere, quod aliquis obiecit. quaerebatur Pascha |cuius esset numeri. dies festus est. omnia nomina dierum festorum |numeri sunt tantum pluralis, Vulcanalia Compitalia. dicebat ille qui obiciebat |etiam hoc numeri esse tantum pluralis. sed sunt causae quae repugnant: |primo, quod illa nomina in ia exeunt, Vulcanalia Saturnalia Compitalia, |et habent principale suum, unde oriantur, Vulcanal Vulcanalia, Minerual |Minerualia, Compital Compitalia, habent principale suum, unde oriantur; |hoc non habet, nec ita exit in ia, sed in a. deinde hoc nomen Latinum |est, a Latinitate descendit; illud uero Graecum est. et nouimus nomina |Graeca, quae ita exeunt apud Graecos, puta colyma colymata, pegma |pegmata, stemma stemmata, ista neutralia quae sunt et sic exeunt, cum |coeperint transire in numerum pluralem, necesse habent ut in ta exeant. |quo modo ergo uis esse hoc? ut Graecam sequaris rationem, aut ut |Latinam? si Graecam uis sequamur rationem, non habet numerum pluralem |in ta exeuntem; si Latinam, non habet ia. unde constat non esse |numeri pluralis. ergo sunt nomina numeri tantum pluralis, ut Minerualia |Vulcanalia et similia. |ait sic etiam ipse timens, quoniam scit lecta esse multa contra |regulas suas, sed scire debes multa per usurpationem esse conexa. nam |ecce puluis dicimus secundum artem, et tamen inuenimus pulueres; bigae |debemus dicere, inuenimus biga. et de his nominibus, quae sunt numeri |singularis, inuenimus numerum pluralem factum, et de his item |nominibus, quae sunt numeri pluralis, inuenimus factum numerum singularem. |de numero singulari factus est pluralis, ut hoc ipsum puluis pulueres; |item de numero plurali factus est singularis, bigae biga. et illud quod |apud Vergilium habes, uina mella hordea, et cetera quae ad pondus uel |ad mensuram pertinent numeri sunt tantum singularis. quo modo? legimus |uina non solum in Vergilio, ne dicas quasi in poeta lectum, habes hoc |etiam in Cicerone lectum, ‘uina uinalisque Asiatica’, «mella fluant |illi», «serite hordea campis», «aeraque sudant» [hoc aes haec |aera]: ista omnia per usurpationem dicuntur. |0178| praeterea sunt aliqua nomina enuntiatione singularia, intellectu |pluralia, ut est populus gens contio multitudo. omnia ista enuntiatione |singularia sunt, intellectu pluralia: non enim constant de singulis. aut e |contrario enuntiatione pluralia, intellectu singularia, ut Athenae Mycenae |Cumae Thebae Puteoli. haec sic dicuntur, quasi pluralia sint. sunt |autem nomina numeri tantum modo pluralis, quantum ad Latinos pertinet; |ceterum apud Graecos inuenimus aliter, hae Thebae et haec Thebe, ut |est «te quoque, peritura Thebe». uariant illi. | de figura |figura in nominibus aut simplex est aut conposita. simplex est a |natura, id est quae de una re constat, ut doctus; conposita, quae de |duabus constat rebus, quae accipit ornatum, ut indoctus. simplex est, |quae unam rem habet, duplex, quae de duabus rebus constat, id est |conposita. habes in arte Probi, id est institutis ipsius, hoc tractatum: |ait sic, nomina omnia posse conponi uel ex non intellegendis (hoc |stultum est) uel ex integris uel ex corruptis (hoc bene dixit). ex non |intellegendis stultissimum est. puta columna: colu potest habere intellectum, |colu feminea parcarum dirupta, et puta si dicas colu parcarum, |pereunte colu; ecce habes intellectum eius. mna nihil significat. hoc si |uolueris sequi, omnia nomina conposita erunt, quaecumque sunt in rerum |natura. numquam enim licet tibi referre rem ipsam ad etymologiam, nisi |ipsa etymologia consentit rei principali. colu aliud est. numquid ideo |dicta columna est, quod habet originem a colu? ergo cum illud aliud |significet, hoc aliud significet, quare dico conpositum est nomen ex |integro et corrupto, cum ipsum etymum non habeat commune cum |principali? et quod non habet commune cum principali etymum, conpositum |non est. ergo hoc sequimur, ut illa dicamus corrupta, quae resoluta |possunt fieri integra. [aliae] fiunt conpositae figurae ex duobus integris, |ut suburbanum; ex duobus corruptis, ut efficax; ex corrupto et integro, |ut nugigerulus; ex integro et corrupto, ut insulsus. et re uera illa |possunt dici corrupta, quae fuerunt integra; in communi etiam sermone sic |habemus. numquid possumus dicere birrum corruptum esse, nisi quia |fuit integra? sic etiam non possumus dicere partes corruptas esse in |0179| oratione, nisi quae resolutae integrum faciunt. non possumus ergo dicere |conpositas esse, nisi resolutas reuoces ad integrum. |hoc quod dicit satis utile est, pleraque apud Latinos nomina |inueniuntur ita conexa, ut de duobus nominatiuis fiant, ut praetor urbanus. |hoc sic habeo dicere, quasi unum sit conexum, praetorurbanus, quasi |unum sit. et quae erit regula? quotienscumque contingit ut ex duobus |nominatiuis nomen conponatur, utraque parte declinandum est, ut puta |praetor urbanus: praetor nominatiuus est, urbanus nominatiuus est; |utraque parte hoc nomen declinatur, hic praetor urbanus, huius praetoris |urbani, huic praetori urbano, hunc praetorem urbanum, et iam per |omnes casus. si autem nominatiuo et quocumque alio casu conponatur, |necesse est illa pars declinanda sit, quae habet nominatiuum; illa pars |uacabit, <quae nominatiuum non habet>, ut puta tribunus militum: tribunus |nominatiuus est; militum non est nominatiuus. ergo haec pars declinanda |est, quae est tribunus. similiter senatus consultum. non te fallat quarta |declinatio. nam et senatus consultum prima parte non declinatur, |posteriore declinatur. senatus enim modo non est nominatiuus, sed genetiuus, |hic senatus huius senatus. refer ad aliquam elocutionem, et inuenies. |ecce si dicas: hoc consultum cuius est? plebis. hoc consultum cuius |est? gentis. sic etiam senatus consultum: non erit nominatiuus, sed |genetiuus. idcirco etiam [si dicimus hic senatus huius senatus: hoc |consultum cuius est? senatus] illa pars erit immobilis, prior. similiter |pater familias: pater nominatiuus est; familias non est nominatiuus, sed |declinamus ita, huius patris familias, huic patri familias, hunc patrem |familias, et similiter cetera. in hoc nomine inuenimus [exemplo] uarias |declinationes. aliquotiens sic declinatur, quem ad modum regula exigit, |ut ita dicamus, hic pater familias, huius patris familias, huic patri |familias, hunc patrem familias, o pater familias, ab hoc patre familias, hi |patres familias, horum patrum familias, his patribus familias, hos patres |familias; et ex ordine illud erit immobile. aliquotiens in numero plurali |mutatur, et inuenimus hi patres familiae, et iam mutat. scire debes quod |et immobiliter licet nobis declinare hoc nomen et mobiliter, id est cum |conuersione [constare]. illud uero quaesitum est, et prudenter quaesitum |est, familias qui casus est. non hoc quaesitum est, quem ad modum |declinetur: nam accepistis duas res; nam aut sic declinatur, ut immobilis |sit pars posterior, aut ut sit mobilis: illud quaesitum est, qui casus sit, |0180| et diu hoc quaesitum est. quantum uidetur nobis ad simplicem |intellectum, accusatiuus pluralis est, has familias. tamen si uerum consideres, |non est accusatiuus, sed genetiuus singularis antiquus. apud maiores |nostros enim pleraque nomina ad ritum Graecum declinabantur. habemus |apud Sallustium «thesauros custodias regias». ita locutus est. et |qui erit intellectus? nullus. sed hoc uoluit dicere, tenuit Lucullus |thesauros τῆς custodias τῆς regias, Graeca declinatione: quem ad modum si |dicas haec Musa, fac declinationem Graecam, τῆς Musas; tabula τῆς |tabulas. ad nominatiuum sigma addunt et faciunt genetiuum singularem. |sic etiam cum dicimus pater, nominatiuus est. fac etiam istum |nominatiuum, haec familia; addis s ad istum nominatiuum, et incipies facere |familias. ergo incipiet genetiuus singularis esse. et unde probamus |genetiuum singularem magis esse, non accusatiuum pluralem? ne forte dicas: |non est genetiuus singularis iste, sed debet esse accusatiuus pluralis. |ego dico tibi non esse accusatiuum, sed tantum modo genetiuum propter |istam declinationem Graecam. nam licebat maioribus nostris ista nomina |etiam Graeca declinatione efferre, ut habetis in Sallustio illud quod |diximus, «custodias regias» pro eo quod est custodiae regiae, ut sic sit |patris familiae, quem ad modum custodiae regiae, uel propter hanc |rationem uel propter illud: omnia ista nomina, quae componuntur, de |nominatiuo et genetiuo sunt. tribunus militum: tribunus quando dicimus, |qui est? nominatiuus est. senatus consultum: senatus qui est? genetiuus |est. iuris peritus dicimus: peritus cuius? iuris. numquid dicimus peritus |iura? omnia talia sunt. tribunus plebis dicimus. quando dicimus tribunus |plebis, tribunus nominatiuus est, plebis genetiuus est. numquid dicimus |tribunus plebem? ergo cum cetera talia nomina in conexionem uenientia |non possint alium habere nisi genetiuum, quare non possumus et hoc |dicere esse genetiuum? aut certe da mihi elocutionem de accusatiuo |plurali. hoc ergo magis sequi debemus, quoniam extat exemplum. in |Sallustio extat, ubi etiam in collatiuo non nisi genetiuum inueniamus. idcirco |hunc genetiuum dicere debemus. |dicit rem stultam: plane, ait, sciendum est nomina conposita non |posse conponi. et superius dixit licere nobis nomina de pluribus |0181| conponere. quo modo hoc potest fieri? si nomen conpositum, ut dixit, non |potest conponi, quo modo potest conponi de pluribus? nam quando dico |doctus, una res est; quando dico indoctus, duae res sunt. quo modo |possumus de pluribus conponere, nisi conpositum iterum conponamus? ut |est illud <quod> legimus, expugnabilis inexpugnabilis. ideo uideor de |pluribus conposuisse, quoniam iam conpositum nomen conposui. iste autem |dixit in principio nomina conposita non posse conponi, et item dixit |tamen: sed sciendum est etiam de pluribus posse conponi. contraria |uidentur. contraria sunt quidem ad uerba, ad rationem non sunt contraria. |scire enim debes, quae nomina conposita sunt, omnia naturaliter semel |conposita sunt; non possunt iam amplius conponi. sed si uolueris |conponere in similitudinem, possunt iterum conponi. nam haec ipsa quae |conposita sunt de pluribus, in similitudinem reuertuntur. numquam |inuenis nomen in contrarium conpositum. puta felix: qui est felix? qui |habet prosperam fortunam; ecce habes significationem. conpone illud: |infelix; ecce mutasti sensum: aliud est felix, aliud infelix. iterum si |uolueris conponere, regredi habet prima significatio damnatam conpositionem |ininfelix, sublata ista re: hoc non licet, ista conpositio non conceditur. |ceterum iam conpositiones [iam] simplices sunt. puta pugnabilis, |expugnabilis: idem est expugnabilis, quod est pugnabilis, ille locus est |pugnabilis, hoc est qui possit paene dirui; iste locus est expugnabilis, hoc |est qui possit paene dirui. inexpugnabilis non uideatur tertia esse |conpositio, sed secunda. similiter territus: quid est territus? timidus. |perterritus quid est? similiter timidus. numquid tale est, quem ad modum |felix? numquid ipsa conpositio conuertit nomen, et non magis priorem |significationem firmauit? ergo quando significat priorem significationem |confirmantem, numquid possumus hoc dicere esse iterum conpositum? |non enim uidetur quasi tertia adhiberi, sed post confirmationem secunda |est. et licet nobis ita conponere, aliter non licet. | de casibus |Graeci casus habent quinque tantum, nominatiuum genetiuum datiuum |accusatiuum et uocatiuum. idcirco ablatiuum plerique uarie appellant: alii |illum dicunt sextum a numero, alii illum Latinum uocant <ab> eo, quod |Graeci illum non habeant, sed specialis est Latinitatis. |plane quaesitum est, utrum nominatiuus casus esset. et si uerum |0182| quaeras, non potest nominatiuus casus dici. nam casus dictus est ab eo, |quod faciat nomen cadere, id est declinari et flecti. quando enim dico |doctus, integrum est; cadit et facit docti; iterum cadit et facit docto; |item cadit et facit doctum. casus dicuntur inflexiones ipsae. ergo si |casus ideo dicti sunt, quod faciant nomen cadere et inflecti, constat |nominatiuum casum non esse. non enim inflectitur, sed sic, quem ad |modum inuenitur, sic constat. ut puta si dicas doctus, quae est inflexio? |nulla est, incipit a genetiuo inflecti; item in datiuo, item in accusatiuo |et reliquis. si ergo non est inflexio in nominatiuo, non est casus. sed |tamen est ratio, qua dicitur casus, licet non inflectat ipse; sed tamen |per ipsum scimus, quid sit inflecti. non enim potes intellegere, quid est |inflexum, nisi ante intellexeris, quid est integrum. unde scisti quoniam |huius docti inflexus est casus, nisi quoniam scisti ante hic doctus non |esse inflexum casum? unde scimus quoniam mutatio facta est in genetiuo |singulari, nisi scieris quoniam principale illud ita fuit? habet hoc etiam |exemplum de gradibus. gradus dicitur ascensus quidam. si hoc est, |positiuus non debet dici gradus: nam positiuus nullus ascensus est. incipit |esse ascensus a conparatiuo et superlatiuo. sed tamen licet ipse positiuus |non est ascensus, tamen, quoniam per ipsum positiuum fit ut |intellegamus postea, quid est ascendere in conparatiuum et superlatiuum, idcirco |appellatur et ipse gradus. ideo ergo nominatiuus, licet non est casus, |tamen, quoniam facit nomen stare et facit postea cadere, ideo appellatus |est casus. |genetiuus dictus est ab eo, quod per ipsum exprimamus genera; |ideo dictus est genetiuus. puta cuius filius est ille? oratoris; ecce |genetiuus est, et genus inde intellegimus. puta cuius gentis homo est? |Africanae; ecce genetiuus est, et genus inde exprimimus. scire debemus |quod iste casus apud Latinos simplicem habet sensum, apud Graecos |duplicem. aliquando sic habet, quasi inde creet; aliquando sic habet, |quasi non inde creet, sed auferat. hoc uero Graecum est. habes unum |librum Probi de isto genetiuo scriptum; tantum modo hoc solum tractat |in illo libro, de hoc casu. quare <hoc> dico? plerique sunt Graeci satis |et trahuntur ad illam linguam consuetudinis suae. apud Graecos, ut |diximus, ablatiuus non inuenitur, sed omnia per genetiuum proferunt. |0183| tulit ab illo dico Latine, tulit ab illius dicunt Graeci. haec autem |discretio non est in casu, sed est in sensu tantum modo. scire autem |debemus quoniam hoc officium auferentis [quod auferentis est] translatum |est a genetiuo in ablatiuum, quod Graeci hoc per genetiuum utuntur. |datiuus dictus est ab eo, quod per ipsum ostendamus nos aliquid dare, |puta da illi, da mihi: ideo datiuus dictus est, quod per ipsum |demus, puta da oratori, da grammatico. accusatiuus, quod per ipsum |accusemus, puta accuso illum. uocatiuus, quod per ipsum uocemus, |o Cicero, o orator. ablatiuus dictus est, quod per ipsum aliquid |auferamus, aufero a Cicerone. |septimus est ablatiui similis: idem est septimus, qui et ablatiuus, in |plerisque elocutionibus. nam ecce tale est, si dicas doctior ab oratore, |quem ad modum si dicas doctior oratore: doctior oratore septimus est, |doctior ab oratore ablatiuus est. idem erit ablatiuus, qui est et |septimus; sed in plerisque elocutionibus, non in omnibus. inueniuntur enim |elocutiones, ubi longe aliter sit ablatiuus, quam septimus. in principio |scire debemus quoniam inter ablatiuum et septimum nihil interest nisi |sola praepositio: septimus est doctior oratore, ablatiuus doctior ab |oratore; erit septimus detracta praepositione. sed quo differunt? plerique |dicunt nihil differre utrumque casum, sed unum habere sensum. nam re |uera idem est ablatiuus, qui est et septimus, inuenitur tamen elocutio, |ubi aliud significet ablatiuus et aliud septimus, si ita loquaris: illo |praesente suscepi. quando dico: illo praesente suscepi, septimus est, non |habet praepositionem; quando dico: ab illo praesente suscepi, ablatiuus |est; et longe aliud est: ab illo praesente suscepi et aliud: illo praesente |suscepi. quando dico: illo praesente suscepi, non est id quod: ab illo |praesente suscepi. si enim dicam: illo praesente suscepi, tres personae |sunt, illo praesente ego suscepi ab illo; si dicam: ab illo praesente |suscepi, duae personae sunt, ego suscepi ab illo qui praesens fuerat. ergo |uides aliquotiens inueniri elocutionem, ubi consentiant illi casus, |aliquotiens inueniri ubi differant. |legimus in quibusdam artibus non quidem frequentatis etiam |octauum esse casum. multi dicunt sex tantum casus esse, multi addunt |septimum; addunt plerique etiam octauum, ut «it clamor caelo», | subeunt muro. multi dicunt octauum esse casum, multi genus esse |elocutionis. sed animaduerte, et iam pro arbitrio tuo est, siue ut hoc dicas, |octauus est casus, siue ut dicas genus esse elocutionis. interim aduerte, |0184| quem ad modum fit ut in potestate tua sit uel illum casum facere uel |elocutionem. ita fit: omnia quae accusatiuo possumus cum praepositione |iungere, si iungamus datiuo sine praepositione, ecce sic fit. ergo haec |est elocutio, quae potest iungi accusatiuo cum praepositione, si iungatur |datiuo sine praepositione. it clamor in caelum, ille it sub murum: |it clamor in caelum, in praepositio est, caelum accusatiuus est: tolle |inde praepositionem, muta accusatiuum casum in datiuum, et fecisti illud, |«it clamor caelo». it ille sub murum, sub praepositio est, murum |accusatiuus est: tolle inde sub, muta illum casum, fac muro, et habes |illud, subeunt muro. et inde ista omnis elocutio fit. tamen legimus |aliquotiens quod elocutio est, aliquotiens quod octauus casus est. |scire debemus quod omnes casus uarios habent exitus. ipsa est |optima declinatio, quae in omni casu exitus uariat [puta nominatiuus in |us ut exeat, genetiuus in i, datiuus in o]. quotienscumque mutantur |omnes casus, tunc optima est declinatio, ut est unus: ecce unus, mutauit |unius, mutauit uni, mutauit unum. erunt inflexiones in ultimis syllabis: |uide ne consideres priores syllabas; illae enim non inflectuntur: omnes |inflexiones in ultimis syllabis fiunt. ibi considera exitus uarios. ergo unus, |mutauit unius, mutauit uni, mutauit unum: omnes casus uarii sunt, et |dicitur ista declinatio hexaptota, quod sex habet casuum uarietates. |inueniuntur aliquotiens pentaptota. pentaptota sunt, quotiens quinque sunt |uarietates et sex casus. et quo modo potest fieri ut sex casus quinque |habeant uarietates? [et quomodo potest fieri hoc?] si sint duo similes |casus. puta si nominatiuus et uocatiuus * in us exeunt. ecce quem ad |modum fit pentaptotum, ut huic docto et ab hoc docto. iam habet |similem datiuum et ablatiuum, huic docto et ab hoc docto: nam et docto |dicimus datiuo et docto dicimus ablatiuo. hic doctus huius docti huic |docto hunc doctum et o docte; ecce habes pentaptotum. tetraptotum est, |quotiens quattuor sunt uarietates, sex tamen casus. quem ad modum |autem fit? quotiens nominatiuus et uocatiuus, datiuus et genetiuus similes |sunt: puta hic dies et o dies; in es exit utrumque; huius diei et huic |diei; ecce duas uarietates; hunc diem et ab hoc die, ecce quattuor |uarietates. triptotum est, quotiens tres sunt uarietates et sex casus, ut est |templum: hoc templum, hoc templum, o templum, id est nominatiuus |accusatiuus et uocatiuus unum exitum habent; item datiuus et ablatiuus, |huic templo et ab hoc templo; et genetiuus dissimilis, huius templi. |diptotum est, quotiens tres similes sunt casus et tres dissimiles. hoc |0185| autem inuenitur in temporibus, in declinationibus non licet: ut est hoc |cornu hoc cornu et o cornu, nominatiuus accusatiuus et uocatiuus |corripiuntur; huius cornu huic cornu et ab hoc cornu, isti tres producuntur. |tres corripiuntur et tres producuntur. item est quod appellatur aptoton, |penitus ubi nulla inflexio est, ut nequam: siue nominatiuus siue genetiuus |siue datiuus siue accusatiuus siue uocatiuus siue ablatiuus ita dicuntur, hic |et haec et hoc nequam huius nequam, et reliqua; non inflectitur. |nomina numerorum etiam ipsa ab uno usque ad tres [numeros] |possumus declinare: ut puta unus unius, duo duorum, tres trium |possumus declinare; a quattuor usque ad centum non declinantur. quare? |nemo enim potest dicere quattuor quattuorum, uiginti uigintorum; nemo |dicit hoc. ab uno usque ad tres potest declinari, a quattuor usque ad |centum non potest declinari. item a ducentis in infinitum suscipitur |declinatio per omnes numeros, ducenti ducentorum, tricenti tricentorum, |quadringenti quadringentorum, excepto uno numero mille, sed nec hoc |ipsum in utroque numero, sed in singulari. quaesitum est hoc ipsum, |utrum mille diceremus an mile, id est utrum per geminum l an per |unum. sed Plinius Secundus in libris dubii sermonis ita expressit: mille |non debemus aliter dicere, nisi per geminum l. et quid facimus de |numero plurali? quo modo habemus dicere? dicit: in numero plurali |unum l ponere debemus et dicere milia, ut est «milia multa daret |leto». et quid est hoc? quare illud per unum l profertur, et illud per |geminum l? ratio hoc exigit declinationis. nam si dixeris hoc mile, cogo |te declinare, et incipis dicere hoc mile huius milis huic mili hoc mile o |mile, quod non facile inuenis; declinationem istam non inuenies. qua |ratione autem cogo te declinare? si dixeris mile, quoniam nominatiuo |inuenitur unum l, declinatur ipsum nomen. inde milia declinamus, |quoniam istud unum l habet. ergo ideo non possumus in numero singulari |dicere hoc mile, ne cogamur ad declinationem. ideo autem in numero |plurali per unum l profertur, quoniam inuenitur declinatio. numerus |autem singularis geminum l habet, sed indeclinabile, hoc mille. unde |hoc probamus, quia et geminum l habet et non recipit declinationem? |illa res docet quod non recipit declinationem: possum ita dicere, habeo |mille seruos; modo accusatiuus est mille propter seruos. si uolo, facio |illud genetiuum, habeo mille seruorum. quantum habet seruorum? |mille; ecce modo genetiuus est. si ergo pro qualitate inflexi nominis |0186| mutamus etiam casus, et illud nomen omnino non mutatur, constat |quoniam non declinatur. mille autem seruorum habetis in ipso Cicerone, |«facile mille hominum uersabantur». uides quoniam genetiuus est. |unde potius illud nomen apparet quoniam indeclinabile est. |praeterea sciendum est esse aliqua nomina quae non per omnes |casus declinantur; sed aliquotiens inuenitur nomen cum uno casu, |aliquotiens cum duobus, aliquotiens cum tribus, aliquotiens cum quattuor. ecce |nomen cum uno tantum casu, ut sponte; septimus est, nec alium |inuenimus: natu, maior natu: tabo, «et terram tabo maculant»; tantum |septimus est. ecce habes nomina contenta singulis casibus. inueniuntur |alia nomina tantum modo contenta duobus casibus, nominatiuo et |uocatiuo, ut hic Iuppiter o Iuppiter. ceterum qui ita declinant, hic Iuppiter |huius Iouis, stultum est. et illa enim ita habebis declinare, hic Hercules |huius Amphitrioniadae, et haec Minerua huius Palladis. quo modo enim |illud possumus declinare? numquid, si ille Iuppiter habeat quinque aut |quattuor nomina, idcirco debeo per singulos casus mutare illa nomina? |hoc stultum est; sed dicimus, Iuppiter habet duos casus, hic Iuppiter et |o Iuppiter. aliquotiens inueniuntur nomina, ubi tres tantum sunt casus, |ut puta hoc nefas hoc nefas o nefas; aliquotiens ubi quattuor tantum casus |sunt, ut est Iouis, huius Iouis huic Ioui hunc Iouem ab hoc Ioue. |quinque casus numquam possumus inuenire. ecce deficiunt quinque simul, |deficiunt quattuor, deficiunt tres, deficiunt duo; unus numquam potest |deficere. qua ratione non potest deficere unus? quia nominatiuus et |uocatiuus paene idem sunt, ut puta haec Musa o Musa, hic pater o pater, |hic fluctus o fluctus, hic dies o dies. si ergo ita profertur uocatiuus, |quem ad modum nominatiuus, quotiens defecerit nominatiuus, necesse |habet deficere et uocatiuus. ideo non possumus inuenire ubi quinque sint |casus. quamquam potes fingere secundum usum: puta sublato uocatiuo |inuenitur nominatiuus, ut sint quinque casus. hic populus, non dico |arborem, sed multitudinem, hic populus huius populi huic populo hunc |populum et ab hoc populo. uocatiuum quo modo facimus? Lucanus ita |dixit, o populus, «degener o populus». Quintilianus in controuersia |sua «o popule» dixit, quod non potest dici. quid tam enim aridum, quid |tam absurdum, quam hoc dicere? uide autem, quid dicit ipse Donatus: |ait sed haec, quae dico deficere, secundum usum dico, ceterum scio |0187| me legisse haec ipsa quae deficiunt. ecce lateris, si ad artem aduertas, |non debet habere nominatiuum. quid ergo? nominatiuus et uocatiuus non |inueniuntur? inueniuntur quidem, sed in auctoritate; in usu non |inueniuntur. erit autem huius nominis nominatiuus hic later; plerique dicunt hic |las, sed falsum est: ita enim facit, later. ita legimus et in Probo et in |antiquis. item huius dicionis: erit nominatiuus haec dicio. hoc in usu |non est; tamen si conpositum sit, erit in usu, dicio condicio; erit |nominatiuus haec condicio huius condicionis. hoc ipsum etiam quod diximus, |hic Iuppiter et huius Iouis, apud antiquos libros inuenimus plenas |declinationes, hic Iuppiter huius Iuppitris huic Iuppitri. legimus in Capro hic |Iouis huius Iouis. etiam Naeuius Attius Pacuuius, omnes isti utuntur hoc |exemplo. tamen ista de usu remota sunt. ideo dixi, ne putes istum |inperitum esse aut te omnia debere dicere. ita enim locutus est, sunt |aliqua quorum nominatiuus in usu non est; non dixit quorum |nominatiuus non est quidem, sed in usu non est. ergo uides quia docuit |lecta esse, sed non debere poni. |praeterea sunt aliqua nomina addicta casibus. haec autem |innumerabilia sunt. omnia ista genera figurarum sunt, quae dicit; exempli tamen |causa ponit aliqua. tu scire debes quia sine aestimatione sunt, nec est |conputatus. sunt aliqua nomina quae genetiuo casui seruiunt, aliqua quae |datiuo, aliqua quae accusatiuo, aliqua quae ablatiuo, aliqua quae septimo |seruiunt. genetiuum ista secuntur, ignarus belli et securus amorum; |genetiuum tantum tenent. ignarus belli: numquid possumus dicere ignarus |bello aut ignarus illa re? noli putare quoniam haec sola sunt; haec duo |scripta sunt, exempli causa sunt posita; ceterum innumerabilia sunt. |similiter quae datiuo seruiunt, inimicus malis; quamquam hodie in usu |est ut dicant inimicus tuus est, sed non est Latinum. solue illud, fac |illud unum, et utrumque legimus, et amicus tibi est et amicus tuus |est: habemus in Terentio |«amicus summus meus et popularis Geta», |amicus meus Geta, non amicus mihi Geta. ergo licet mihi dicere amicus |meus et amicus mihi; inimicus autem meus est non bene dicimus, sed |0188| inimicus mihi est. alia accusatiuum secuntur, exosus bella, praescius |futura. haec genera figurarum sunt. nam [quando dico exosus bella, |praescius futura] genetiuum naturaliter tenent, praescius est futurorum. |alia sunt quae secuntur ablatiuum, secundus a Romulo. multa uitia fiunt |[secundus a Romulo]: hodie ita dicunt, ille primus sedet, ille illi |secundus est, puta ille primus doctior est, ille illi secundus [doctior] est; |soloecismus est. debemus enim dicere non illi secundus est, sed |secundus ab ipso est. alter similiter: non possumus dicere alter est illi, |sed alter est ab illo. alia septimum casum tenent, ut est dignus |munere, mactus uirtute. haec naturaliter septimum casum tenent. ceterum |et dignus illam rem legimus in Terentio, «dignus es / cum tua |religione odium». et macte uirtute dicimus naturaliter, id est magis aucte, |«macte noua uirtute puer»; tamen legimus et macte uirtutis in |Statio, |«macte animi, dignus tantis qui crederis armis». |interim naturalis uox est dignus munere et mactus uirtute. |omnia nomina ablatiuo singulari quinque litteris uocalibus |terminantur. genetiuus pluralis et datiuus et ablatiuus in dubitationem ueniunt et |uarie declinantur. quando autem uel ita uel ita declinemus, intellegimus |ex ablatiuo singulari. et bene fecerunt Romani ab ablatiuo singulari |sumere regulas. qua ratione? quoniam iste proprius ipsorum est: ablatiuum |enim Graeci non habent, sed Romani. debuerat ergo Latinis nominibus |Latinus casus regulas dare. idcirco ab ipso regulas sumebant, non ab |aliis. ablatiuus autem singularis quinque litteris terminatur, a e i o u: a, |ut Musa; e correpto aliquando, aliquando producto, correpto, ab hoc |pariete, producto, ab hac die; i, puppi, o, docto, u, ab hoc uersu. |a terminatus ablatiuus genetiuum in rum mittit, datiuum et ablatiuum |in is, ab hac Musa Musarum his et ab his Musis. quaeritur quo modo |dicamus dea dearum, utrum deis an deabus? ait sic Donatus, debemus |quidem regulas sequi, sed, ne confundamus sexum et nescias utrum deos |dicamus an deas, sic admittere ut dicamus deabus, non arte, sed |discernendi sexus causa. hoc dixit et abstinuit se a re, quam debuerat dicere. |quid ergo? ubique obseruandum est? si hoc est, si quoniam confusum est |et discretionis sexus causa mutamus ista, non te permitto dicere ab his |Romanis, sed Romanabus, quia, si dixeris ab his Romanis, nescio utrum |masculinus sexus sit an femininus; non te permitto dicere ab ipsis, sed |ab ipsabus, non ab istis, sed ab istabus. confusus est sexus tam in |pronominibus quam in nominibus. ait sic Probus, quod uerum est, |0189| debemus per omnia regulam sequi; sed si quando fuerit necessitas testamenti |scribendi, tunc ista seruanda sunt, aliter non. puta maiores nostri |uoluerunt iuris necessitate dirimere apertam regulam et apertam rationem, |ne aliquid in dubitationem ueniret. nam si diceret: uolo filiis meis dare |illum fundum, quo modo uideretur apertum esse, de quibus sensisset? |utriusque enim sexus confusus est. sed ut discernamus, idcirco dicimus |filiabus, propter necessitatem iuris, deis deabus, et alia quae similia sunt, |quae pertinent ad necessitatem iuris. cetera regulis seruiunt. et quem |ad modum discernuntur? sensu tantum. quando dicimus ab his Romanis, |utrum de masculo dicamus an de femina, incertum est; sensu tantum |discernimus. in tantum uerum est, ut etiam nominatiuus incertus sit. |puta aduena: potest et masculus esse aduena et femina esse <aduena> et |mancipium esse aduena; incertum est cuius sexus sit. agilis potest et |masculini esse et feminini generis. uides ergo quoniam non necesse est |diuerso exitu syllabarum determinari genera, sed aliquando ipsa genera |diuidimus sensu; quoniam confusus est sexus, intellectu debemus haec |scire. ergo debemus, ubi est necessitas iuris, hoc mutare, ubi non fuerit, |seruire regulis. et in tantum hoc putauit Probus, ut etiam dixerit ista |uerba mutari, nata natabus, filia filiabus, dea deabus, mula mulabus. |quinque posuit tantum modo. ista sunt, alia iam regulis seruiunt. |e terminatus ablatiuus et productum habet e et correptum. quando |autem necessarium habet producere uel corripere, ex declinatione genetiui |singularis colligitis. si genetiuus singularis is syllaba fuerit terminatus, in |ablatiuo e corripitur, pater patris ab hoc patre, mater matris ab hac |matre; corripitur. si ei fuerit terminatus genetiuus singularis, ablatiuus |producitur, dies diei ab hac die, fides fidei ab hac fide. uel sic etiam |potestis illud colligere, quem ad modum legistis in primordiis: |quotienscumque tertia est declinatio, ablatiuus singularis e correptum habet; |deinde quotienscumque fuerit quinta declinatio, e productum habet. et si |fuerit e correptum, noli sequi istam regulam, quotienscumque fuerit e |correpto terminatus ablatiuus singularis, genetiuum pluralem in um mittit |absolute, ut ab hoc patre horum patrum. inuenimus autem nos quod |ablatiuo singulari e terminato aliquando in um exit, aliquando in ium: |in um exit, ut ab hoc pariete horum parietum; in ium exit, <ut ab hoc> |hoste hostium. quem ad modum ista regula definitur? dicit ita, si |ablatiuus singularis e fuerit terminatus, aliquando perdita ipsa e littera accipit |um, aliquando non perdit e, sed in i mutat et sic um accipit. puta ab |0190| hoc hoste non perdit e, sed hoc ipsum e in i mutat et accipit um et facit |hostium; aliquando perdit et sic accipit um, ut ab hoc pariete horum |parietum: ecce in isto nomine perit e, in illo non perit, sed e in i |mutauit. inde est illud quod inuenimus in auctoribus, ciuitatium et |ciuitatum, inuenimus etiam et parentum et parentium, inuenimus saepius. qua |ratione? quoniam licet iam et scribentum et dicentum. <quaeritur> utrum |debeat e illam litteram commutare in i, an debeat amputata ipsa littera |conuertere in um? puta si uelis e illam litteram mutare in i, addere um, |facit ciuitatium; si uelis amputare e, addere um, ciuitatum facit. ergo |ipsam regulam scire debemus, quod plerumque nomina e correpto |terminata in ablatiuo amittunt e litteram et accipiunt um, plerumque non |amittunt, sed in i mutant et sic accipiunt um et faciunt genetiuum in |ium, datiuum et ablatiuum in bus mittunt, excepto uno tantum modo |nomine, uase uasorum. namque hoc nomen in numero singulari tertiae |declinationis est, in numero plurali secundae declinationis est: puta uas |uasis uasi uas uas a uase; ecce haec omnis declinatio tertia est. transit |ad numerum pluralem et facit secundam declinationem, uasa uasorum; |debuit facere uasum. nam a tertia declinatione genetiuus in um mittit, |datiuus et ablatiuus in bus; debuerat dicere uasibus. nam a tertia |declinatione uas uase habet facere, a secunda uasa uasorum uasis. ergo hoc |nomen dicamus quod in singulari numero tertiam habet declinationem, in |numero plurali secundam. si autem e producto terminatur ablatiuus, |genetiuus pluralis in rum mittit, datiuus et ablatiuus in bus, ut ab hac die |dierum diebus. noli sequi illud quod dixit Sacerdos; dicit plerumque |genetiuum pluralem tam in rum quam in um mittere: hoc falsum est |penitus. hoc tu sequere, quando ablatiuus singularis est e producto |terminatus, genetiuus in rum mittit, datiuus et ablatiuus in bus, ut puta |ab hac die, dierum et diebus. et haec nomina generis sunt tantum |feminini. regula talis est: omnia nomina ablatiuo singulari e producto |terminata generis sunt feminini. quid ergo? dies debet secundum definitionem |generis esse feminini, sed legimus etiam hic dies [hoc quod lectum est, |talis regula est]. in alio autem genere ut dicatur hic dies, aduerbii |necessitas facit. in aduerbio quid dicimus? hodie. quid est hodie? quasi hoc |die. si esset feminini generis, hadie diceremus. ergo hinc apparet |0191| quoniam admiserunt genus masculinum propter aduerbii necessitatem. |ceterum si non sit aduerbii necessitas, genus est femininum. |i terminatus ablatiuus: ista regula multiplex est. i terminatus |ablatiuus singularis genetiuum in ium mittit, datiuum et ablatiuum in bus, ut |ab hac puppi puppium his et ab his puppibus. quaeritur in ipsa regula, |quando dicamus has puppes, uel quando dicamus has puppis; quando in |is, quando in es. talis regula est: quotienscumque genetiuus pluralis in |ium exit, totiens accusatiuus in is exit, puta agilium facilium docilium |puppium; ecce quoniam in ium exit genetiuus, accusatiuus iam in is exit, |hos agilis hos facilis hos docilis. si autem genetiuus non exeat in ium, |sed in um, in es exit accusatiuus, pater patrum patres, mater matrum |matres. non possum dicere patris matris, sed hos patres has matres. i |ergo terminatus ablatiuus singularis aliquando genetiuum pluralem in ium |mittit, aliquando in um. quando etiam accusatiuus pluralis in is exeat, |quando in es, diximus; modo illud uideamus, ipse genetiuus pluralis |quando in um exeat, quando in ium. habeo tres regulas. |quotienscumque nominatiuus singularis n et s litteris terminatur, in ium exit, amans |amantium, docens docentium, clamans clamantium. omnino omnia uel |participia uel nomina similia participiis praesentis temporis in n et s |exeuntia in nominatiuo singulari genetiuum pluralem in ium mittunt. ista |participia sunt, amans docens; et nomina similiter, potens inpotens, |potentium inpotentium. ecce nominatiuus si n et s litteris fuerit |terminatus, genetiuum pluralem in ium mittit. item si ablatiuus singularis e |correpto terminetur in genere feminino, genetiuus pluralis in ium exit, |ut ab hac clade cladium. item si i terminetur ipse ablatiuus in quouis |genere, puta masculino feminino neutro, ut ab hac puppi puppium. ecce |habes tres regulas, quibus regulis intellegas, quando genetiuus in ium |exeat. si autem nominatiuus singularis non n et s litteris terminetur, si |ablatiuus singularis non e correpto terminetur in genere feminino, aut si |i non terminetur ablatiuus in quocumque genere, in um exit genetiuus. |sed illud te admoneo, omnes istas regulas <non> ex necessitate facere istum |genetiuum pluralem: non, quotienscumque istae tres regulae fuerint, |necesse est ut genetiuus pluralis in ium exeat, sed quotienscumque ipse |genetiuus pluralis in ium exit, ab istis tribus regulis nascitur. ne dicas |mihi: ecce n et s litteris terminatus est nominatiuus et debet genetiuum |in ium mittere. falsum est; dico nunc: quando genetiuus in ium exit, |necesse est ut ab illa regula ueniat * sed quando in ium exierit, necesse |est ut inde ueniat. dabo etiam exemplum, unde hoc probem. matre |0192| quando dico, certe e correptum est et genus femininum est; et diximus |quoniam ablatiuus singularis e correpto terminatus genere feminino |genetiuum pluralem in ium mittit, ut clade cladium. ergo dicere debemus |matre matrium; sed non est hoc, nemo dicit. unde apparet quoniam |istae tres regulae non sic emittunt genetiuum, sed ille genetiuus, quotiens |sic exierit, ab istis tribus regulis uenit. inde est illud quod inuenitur |apud auctores, amantium et amantum et morientium et morientum: |morientumque ora parentum. quare non morientium? quia, cum |nominatiuo n et s litteris terminato dixerimus genetiuum pluralem in ium |<mittere, non hoc diximus, quod semper in ium> mittat; sed quotienscumque |ita est genetiuus, inde uenit, necesse est ut ab istis tribus regulis ueniat. |hoc non habetis scriptum, quod tenere debetis. haec regula etiam |accusatiuum singularem in im mittebat apud maiores nostros, puta hanc |puppim; hodie nemo dicit, sed in istis tantum modo regulam seruant, ut |accusatiuus in im exeat, ubi ablatiuus i terminatur nec aliter potest. ibi |ergo ita exit, ubi i terminatur ablatiuus nec aliter. quare dico nec |aliter? sunt enim alia nomina, quae et i terminantur, et aliter etiam |exeunt. puta possum dicere ab hoc igni, possum dicere et ab hoc igne. |ergo non potest accusatiuus singularis in im exire, non possum dicere |hunc ignim. quare? quia ablatiuus non tantum in i exit, sed et in e. |si autem in i exeat nec aliter possit, necesse est ut accusatiuum in im |mittat, ut puta ab hac ui. numquid possum dicere ab hac ue? ergo |accusatiuum dico hanc uim. uides, quando necesse habemus accusatiuum in |im mittere: quando ablatiuus in i miserit. ab hoc Tiberi: numquid |possum dicere ab hoc Tibere? ergo hunc Tiberim dico, quoniam facit in |ablatiuo ab hoc Tiberi tantum. |diximus a e i; transit in o litteram. ablatiuus singularis o littera |terminatus genetiuum in rum mittit, datiuum et ablatiuum in is, ut ab |hoc docto horum doctorum his et ab his doctis, exceptis duobus tantum |nominibus, domo et iugero. ista duo excepta sunt: et in domo uariam |habemus declinationem et in iugero uariam. in domo hanc habuimus |antiquam declinationem: maiores nostri hoc nomen, id est domus, quarta |declinatione declinabant totum [nomen], haec domus ab hac domu harum |domuum his et ab his domibus; integra erat apud maiores nostros quarta |declinatio. hoc uerum esse etiam Iuuenalis testimonio poterit conprobari; |ait «uiscera magnarum domuum». unde uenit ille genetiuus, domuum, |0193| nisi a quarta declinatione, nisi ab isto ablatiuo, ab hac domu domuum? |ergo hoc nomen, <ut> dixi, apud maiores nostros quartae fuerat |declinationis. posterior aetas usurpauit sibi casus tres, ablatiuum singularem, |genetiuum pluralem et accusatiuum pluralem; hos usurpauit ad secundam |declinationem. tamen ablatiuus u terminabatur apud maiores nostros, |usus praesens o adsumpsit; non dixit ab hac domu, sed ab hac domo. |sed et genetiuum pluralem in um mittebant, nos in rum mittimus, et |accusatiuum pluralem has domos dicimus, illi dicebant has domus. isti sunt |tres casus qui usurpati sunt; reliqua omnis declinatio resedit circa usum |antiquum; nihil inde praesumpsimus nisi hos solos casus. quare hoc |factum est, ut et genetiuus pluralis in rum exiret et datiuus et ablatiuus |in bus exirent? uide etiam in ipsa anomalia maiores nostros secutos |rationem. anomalum est hoc nomen, id est inaequale; et tamen ipsa |inaequalitas ex ratione descendit. regulae huius modi sunt: plerique a datiuo |singulari regulas sumunt, plerique ab ablatiuo singulari. qui a datiuo |singulari regulas sumunt, hoc dicunt, datiuus singularis i terminatus in |bus mittit datiuum et ablatiuum pluralem; nec soluis istam regulam, |perpetua est, huic agili his et ab his agilibus, huic docili his et ab his |docilibus, huic amanti his et ab his amantibus, huic calenti his et ab his |calentibus: datiuus singularis i terminatus datiuum et ablatiuum pluralem |in bus mittit. item ablatiuus singularis o littera terminatus genetiuum in |rum mittit, ab hoc docto horum doctorum, ab hoc excelso horum |excelsorum. inuentum est hoc nomen in singulari numero habens duos casus |istos diuersos, huic domui et ab hac domo; ecce datiuus et ablatiuus |diuersi sunt. propter datiuum singularem i terminatum facimus his et ab |his domibus; propter ablatiuum singularem o littera terminatum faciunt |harum domorum. ita faciebant, ut et ipsa anomalia ex ratione ueniat. |nam datiuum pluralem et ablatiuum in bus exire facit datiuus singularis i |littera terminatus, huic domui domibus facit. item ablatiuo singulari o |littera terminato genetiuum in rum mittimus, <ab hac domo> harum |domorum. item de iugero unum casum usurpamus, ablatiuum singularem ab |hoc iugero. ceterum maiores nostri hoc nomen tertiae declinationis esse |uoluerunt totum, iuger iugeris iugeri iuger iuger iugere, iugera iugerum |iugeribus iugera iugera iugeribus; tertiae declinationis uoluerunt maiores |nostri esse hoc nomen. posterior tamen aetas usurpauit sibi unum casum, |istum solum ablatiuum singularem ab hoc iugero. unde in Plinio Secundo |legimus quoniam nominatiuus singularis non debet esse iuger, sed hoc |0194| iugerum. nam non potest in ablatiuo singulari o littera terminari in |neutro genere nisi a nominatiuo um terminato, hoc templum ab hoc templo, |hoc tectum ab hoc tecto. si sic dixeris, ab hoc iugero, erit iugerum. |sed iterum falsum est, quia, si dixeris iugerum, omnes casus secundae |erunt declinationis. quem ad modum hoc scamnum huius scamni huic |scamno hoc scamnum, sic habes et hoc declinare, hoc iugerum huius |iugeri; non huius iugeris, sed huius iugeri. sed non hoc sequimur, sed |usurpamus casum ablatiuum singularem; reliqui omnes casus remanserunt |in tertia declinatione. |u terminatus ablatiuus genetiuum pluralem in uum mittit, datiuum |et ablatiuum in bus, ut ab hoc uersu horum uersuum his et ab his |uersibus. quaeritur, utrum debeamus dicere uersubus, quem ad modum |dicimus arcubus, quem ad modum dicimus artubus. ait sic, non necesse |est. qua ratione non necesse est? quoniam ille datiuus pluralis uel |ablatiuus, quando exeunt in ubus, necessitate exeunt, non secundum |regulam; sed uolentes facere differentiam interponimus istam litteram et |conuertimus. ut puta ab hoc arcu et ab hac arce facimus ablatiuum: aliud |est arx, aliud est arcus, alia significatio est; si dicas arcibus, arces |significas; si dicas arcubus, arcus significas. ut possit secerni, necesse habes |i in u mutare, ut aliud sit arcus, aliud arces et similia. ceterum ut |dicamus uersubus aut uersibus, quae erit differentia? numquid quando dico |uersubus, aliud erit, et quando dico uersibus, aliud erit? non. unde |apparet quia non retinendum est. regula enim ipsa sic tradita est, ablatiuus |singularis u littera terminatus datiuum et ablatiuum pluralem in bus mittit, |u in i mutata semper. ab hoc uersu, muta u in i, adde bus, et facit |uersibus; ab hac manu facit manibus; ab hac porticu, u in i muta, adde |bus, et facit datiuum et ablatiuum pluralem, his et ab his porticibus. |quando autem remanet u, necesse habet remanere causa discretionis; |quando dicimus arcubus et arcibus, ne sit aliqua confusio, necesse |habemus hoc obseruare. et item ne confusio sit inter artus et artes, causa |discretionis hoc necesse habemus facere, ut u remaneat. hoc quidem |bene. et quare sibi istam litteram adsumpsit, u? quare non dicimus |arcobus, sed arcubus? [quando confusio est, non uacant istae omnes |rationes] quoniam antistichon est. antistichon dicitur, quando altera littera |pro altera ponitur. hae autem solae eius modi sunt, quae pro se poni |possunt, u et i littera; istas litteras possumus inter se mutare. uis scire |0195| hoc uerum esse? ecce optimus et optumus. numquid dico optomus? istae |ipsae duae litterae inter se possunt commutari, i et u. ideo, quoniam |hoc loco necessaria est propter discretionem, ipsa necesse habet |permanere. ubi autem non est necessitas causa discretionis, necesse habet illa |littera admitti, excepto uno nomine, ubi commutata est ratio, tribubus. |persuaserunt sibi omnes, et sic remansit ut diceremus: ab hac tribu, |conuerte u in i, adde bus, tribibus debuit facere; sed nemo dicit |tribibus, sed tribubus. diximus enim quoniam tunc debemus u admittere, |quando causa discretionis est. nunc autem nulla discretio est; siue |tribibus dicas siue tribubus, idem est, nec aliud aliquid significat. ita uolunt |etiam in specubus, «ipsi in defossis specubus». falsum est, specibus |debuit dicere. nam et sonat specubus tantum modo, et usurpamus |litteram sine aliqua discretione. sic enim specubus usurpatur, quem ad |modum et tribubus, cum ratio exigeret ut diceremus tribibus, quippe cum |nulla causa esset discretionis. |ecce dedit nobis regulam, de ablatiuo singulari quem ad modum |faciamus genetiuos plurales et datiuos et ablatiuos. quid si sint nomina |tantum pluralia? quid facturi sumus? numquid possum dicere de ablatiuo |singulari regulas me sumere, ut sciam, quem ad modum faciam |genetiuum et datiuum et ablatiuum pluralem, cum ipse singularis numerus non |sit? et multa nomina tantum numeri pluralis <sunt>, kalendae nundinae |feriae. ecce ista omnia quem ad modum habemus declinare? ita |declinamus: finge similitudinem declinationis, quasi habeat numerum |singularem, et secundum fictionem ipsius similitudinis declina etiam nomen quod |non habet numerum singularem. ut puta haec Musa huius Musae huic |Musae: nominatiuus pluralis in quid exit? in ae diphthongon. unde oritur |ae diphthongos? ab ablatiuo a terminato. et ablatiuus singularis a |terminatus quo modo facit regulas? genetiuum in rum mittit, datiuum et |ablatiuum in is. ergo cum inueneris nomen numeri tantum pluralis ae |diphthongo terminatum in nominatiuo plurali, ita habes declinare hoc nomen, |quem ad modum illud nomen quod ae diphthongo terminatur in |nominatiuo plurali et habet numerum singularem. ut puta feriae: hoc nomen |numeri est tantum pluralis, hae feriae harum feriarum his et ab his |feriis. ergo hoc nomen non est rationis, quia non est numeri singularis. |sed quoniam diximus numerum istum pluralem in ae diphthongon exire, |feriae, ita erit, quem ad modum Musae harum Musarum his et ab his |Musis; sic dicimus hae feriae harum feriarum his et ab his feriis, et |similiter in aliis. puta manes: numero singulari nemo dicit hic manis |0196| aut hic manes aut hic mania aut nescio quid tale. quem ad modum |habemus facere genetiuum pluralem? horum maniorum an horum manium? |uel quem ad modum datiuum et ablatiuum pluralem? his et ab his |manibus an manis? non inuenio regulam, sed redeo ad rationem Donati. da |nomen etiam numero singulari, quod nominatiuo plurali in es exeat. |agiles [manes]; ecce hoc nomen in es exit, et illud nomen in es exit. |fac genetiuum pluralem, horum agilium; sic habes facere horum manium: |his et ab his agilibus; sic habes facere his et ab his manibus. habes |quidem has regulas tenendas, secundum quarum rigorem possint declinari; |tamen scire debes maiores nostros ista nomina numeri pluralis pro sua |licentia protulisse. licebat illis, et dicebant horum maniorum et horum |manium. qua ratione? quoniam non poterat eis obicere inperitiam |regulae sublatio numeri singularis. unde hoc probamus, sic declinasse |antiquos? habes in Horatio |«anciliorum et nominis et togae / |oblitus»: |anciliorum facit. tamen non potes ei contradicere. quare? ancilia enim |numeri sunt tantum pluralis secundum rationem, quamquam legerimus in |Vergilio «laeuaque ancile gerebat». item Vulcanalium dicimus; tamen |Sallustius dixit «religione Vulcanaliorum impeditus». sed hoc |usurpauit. nam debuit dicere Vulcanalium. unde hoc probamus? redi ad |illam similitudinem, da nomen neutrum singulare, quod in ia exeat in |nominatiuo plurali. agilia tale est ac si dicas ancilia, tale est ac si dicas |Vulcanalia, in ia exit. ergo quem ad modum facit agilium, sic debet |facere Vulcanalium et ancilium. ergo ex similitudine colligis, quem ad |modum et illa nomina numeri tantum pluralis faciant, ut sic faciant, |quem ad modum illa quae sunt numeri singularis. sed illa usurpata sunt, |ut dicerent anciliorum et Vulcanaliorum; et usurpauerunt maiores nostri |causa licentiae. haec autem licentia nata est, quia non poterant regula |contineri. |quae sunt autem nomina, quae non pertinent ad regulas? ista sunt: |numeri tantum pluralis non pertinent ad istas regulas ablatiui singularis, |et rite. nam si regulae ablatiui sunt singularis, illa nomina autem |numeri sunt tantum pluralis, non habent rationem numeri singularis, ut |exire debeant in numero plurali. item non pertinent ad has regulas ea |nomina quae non declinantur, ut fas nefas nequam. quare non pertinent |0197| ad regulas? sequuntur rationem: istae regulae inuentae sunt, ut sciremus, |quem ad modum nomina declinentur. si illa nomina non declinantur, |quid pertinent ad regulas? rite ad regulas non pertinent. item quae a |Graecis sumpsimus, ad regulas non pertinent. hoc perite fecerunt |maiores nostri. emblema epigramma: ea nomina quae sunt Graeca ad |regulas non pertinent. et hoc iuste. qua ratione? nomina Graeca ablatiuum |singularem non habent; diximus superius quoniam quinque habent casus |tantum. hae autem regulae ablatiui sunt singularis. rite ergo non |possunt illa nomina, quae carent ablatiuo casu singulari, pendere a regula. |illud etiam scire debes, [quod] haec nomina, quae Graeci neutraliter |declinarunt, Latinos etiam feminine dixisse. emblema: Graeci dicunt hoc |emblema, Latini dicebant haec emblema; Graeci dicunt hoc schema, Latini |dicebant haec schema; hoc pegma, diadema. habes exempla innumerabilia |et apud Plautum et apud antiquos et ex aliqua parte apud Ciceronem. |nam ait Plautus «processit Mercurius cum seruili schema». si Graece |declinasset, cum schemate diceret [a Graeca declinatione] a Graeco, ut |teneret genus neutrum. habes et in Cicerone «tu de peripetasmis». |si esset neutrum, ab hoc peripetasmate faceret, his et ab his |peripetasmatibus.\\n |incipit tractare de analogia. dicit plane: quotienscumque uis nomina |declinare, sequere analogiam. quae est analogia? conparatio similium. |Latine proportio dicitur: analogia Graece, Latine proportio. sed ita illam |definit, analogia est conparatio. fit octo modis: ut sint sex illae partes |quae accidunt nomini <similes>; sex autem accidunt nomini ista, qualitas |conparatio genus numerus figura casus, ecce sex partes: exitus syllabarum |ut sit similis; puta illud in us exit et illud in us: paenultimarum ratio ut |sit similis, ut aut uocales [syllabae] sint aut consonantes: deinde ut |tempora sint similia; si illa breuis est, et illa breuis sit. de istis omnibus |rebus si unum minus fuerit, iam non stat analogia; de his rebus, quae |positae sunt apud Caesarem, siquid minus fuerit, iam non stabit ratio |0198| analogiae. ait enim Caesar: nisi omnia consentiant inter se, non potest |fieri ut nominis similitudo sit. puta doctus et aptus: ecce hoc nomen |omni parte consentit, idcirco et similiter declinatur. doctus cuius |qualitatis est? appellatiuae, et aptus qualitatis est appellatiuae; ecce similitudo. |doctus conparationem recipit, doctior doctissimus, et aptus conparationem |recipit, aptior aptissimus; ecce congruit conparatio. genus: doctus generis |masculini est, aptus generis masculini est, et utrumque mobile: nam hoc |in genere sequimur, et genus et mobilitatem, doctus docta doctum, aptus |apta aptum. numeri singularis, hic doctus, hic aptus. figura simplex, |doctus simplex, aptus simplex. casus est nominatiuus, hic doctus, hic |aptus. exitus syllabarum: et illud in us exit et illud in us, aptus, doctus. |paenultimarum consonantium ratio: duas habet illud consonantes doctus, c |et t, et aptus duas habet consonantes, p et t; ergo duae sunt |consonantes in illo nomine, et in illo nomine duae sunt consonantes. deinde ratio |temporum: breuis est doctus, et aptus breuis est. ideo similiter |declinatur, hic doctus hic aptus, huius docti huius apti, huic docto huic apto, |hunc doctum hunc aptum, et ex ordine omnes casus similes sunt. da |unum aliquod nomen, ubi uel una res discrepet, et iam non sequitur |ratio declinationis. ut puta lepus et lupus, in ista omnia consentiunt, |una re tantum fiunt dissentientes. ceterum lupus qualitatis appellatiuae, |et illud similiter * corporale: conparationem non recipit lepus, nec illud |conparationem recipit lupus: casus nominatiuus, figura simplex, numerus |singularis, idem exitus, lepus lupus: eaedem consonantes; una est illic |consonans, et illic una est consonans: eadem ratio temporum; breuis est |illa, et illa breuis est. et lepus declinamus hic lepus huius leporis huic |lepori, hic lupus huius lupi huic lupo. genus: hic lupus dicimus et hic |lepus; sed unum discrepat, mobilitas, quam diximus esse seruandam, lupus |facit lupa, lepus non facit lepa. discrepauit in genere, et propter |discrepantiam generis mutata est declinatio. ergo est quod dixit, nomina ad |omnem similitudinem esse declinanda. ceterum si una res defuerit, scire |debemus quoniam non stat ratio declinationis.\\n|quid de ipsis generibus? unde possumus genera inuenire? ex |diminutione; diminue, et inuenis genus. puta tabula, nescio cuius generis sit |0199| tabula. tabella cuius generis est? feminini. ergo si generis feminini est |diminutio, et principale debet esse generis feminini. uirgula et uirga et |similia, exceptis paucis, ut pistrinum canis, pistrilla canicula, et cetera. |exceptis istis reliqua alia sumimus genera a diminutionibus. |nominatiuus singularis tredecim litteris terminatur, quinque uocalibus, |sex semiuocalibus et una muta uel duabus: quinque uocalibus, a e i o u, |a, ut Musa, e, ut monile, i, ut frugi, o, ut Cicero, u, ut cornu; sex |semiuocalibus, l, ut mel, n, ut carmen, m, ut templum, r, ut Caesar, |s, ut doctus, x, ut pix; una muta t, ut caput. adicit c, ut allec aut lac, |de quo dubitatur. dixi hoc saepius: multi dicunt, utrum lac dicamus an |lact. et re uera si quaeras, hoc rite facit nec aliud. nam si dixeris lac, |erit genetiuus lacis, quem ad modum allec allecis. lectum est hoc saepius, |praecipue apud Varronem. ille dicit: lac non debemus dicere, sed lact. |sed dixit Caesar contra ipsum rem ualentissimam, nullum nomen duabus |mutis terminari. c autem et t duae mutae sunt. ergo exclusi sumus ab |illa regula. superest ut sequamur regulam Plauti, lacte ut dicamus: |habemus in Baccidibus «sicut lacte lactis simile». et quidem dixi has |rationes. scire autem debes quod hodie illud sequimur, quod dixit |Vergilius, lac, et remansit illa consuetudo. \\n |pronomen dictum est, quoniam fungitur officio nominis. maiores |nostri, ne iteratione sermonis aliquod fastidium facerent, inuenerunt aliam |particulam, quae sustineret officium prioris. ideo dixerunt pronomina. uti |Vergilius scripsit georgica: potes etiam dicere Vergilius scripsit Aeneida; |sed ne haec ipsa iteratio proprii nominis possit fastidium creare, idcirco |ita locuntur homines, Vergilius scripsit bucolica, ipse scripsit georgica, |ipse scripsit Aeneida. uarias, quo modo uis, significatio eadem est; |uarietas tamen [est] sermonis adquirit ornatum. ideo dicitur pronomen, |quod fungitur officio nominis. ergo fungitur officio nominis, et hoc |significat pronomen, quod et nomen. quid ergo? eadem significatio est |nominis et pronominis? nominum tantum modo erit uarietas, non |significationis? ait Donatus, hoc uerum est quidem, quod in nomine uarietas est; |sed et in ipsa significatione est aliqua uarietas, non usquequaque |0200| dissentiens, sed aliquatenus. nam ecce posito nomine plenam facis |elocutionem, posito pronomine semiplenam. quando enim dicimus Vergilius |scripsit bucolica, et qui sit qui scripsit et quid sit quod scripsit notum |est, et non habes quod requiras. si autem dicas ipse scripsit georgica, |quid scripsit notum est, qui scripsit non est notum. ideo definiuit: |pronomen est pars orationis, quae posita pro nomine minus quidem plene, |idem tamen significat. dicendo pro nomine posita ostendit fungi officio |nominis; dicendo minus quidem plene ostendit aliquam differentiam esse |inter nomen et pronomen. |pronomini accidunt haec sex, qualitas genus numerus figura persona |casus. qualitas pronominum secundum istum [Donatum] in duas diuiditur |partes, secundum Probum in quattuor, secundum alios in plurimas. sed |scire debes quoniam uera est definitio istius [Donati] et breuis et utilis. |si enim recesseris a duabus partibus, facilius est ut multiplices credas |quam quattuor. aut duas credamus, quas dixit Donatus, aut multas, quas |dixerunt alii, non quattuor, quas dixit Probus. uide ergo definitionem |Donati: ait sic Donatus, omnia pronomina aut finita sunt aut infinita. |uide et collige: istae sunt definitiones duae, quae naturaliter fiunt nec |aliter possunt dici, puta omnia pronomina aut finita sunt aut infinita. |unde hoc probas? possum enim non credere et dicere hoc falsum esse; |da necessitatem, quoniam ipsa duo habent esse pronomina, finita et |infinita. finita dicuntur quae recipiunt personas, infinita illa quae non |recipiunt personas. et hoc est integrum. nam si finita sunt illa quae |recipiunt personas, necesse est ut omnia quae non recipiunt personas infinita |sint. et separauit ueram necessitatem. Probus autem ita definiuit, omnia |pronomina aut finita sunt aut infinita aut minus quam finita aut |possessiua. sed una pars uera est sola, qua dixit finita esse pronomina; illae |tres partes infinitis accedunt. quo modo? nam neque infinito accidit |persona, neque minus quam finito accidit persona. ergo quid opus fuerat |subdiuisionem ponere, cum partes diuisionis poneret [ut diuisionem et |subdiuisionem poneret]? bene hoc fecit Donatus; iste autem unam partem |0201| diuisionis posuit et unam subdiuisionis, tertio loco adsumpsit |subdiuisionem, quod non est uerum. ergo hoc sequere, omnia pronomina aut finita |sunt aut infinita: finita illa dicuntur, quae recipiunt personas; e contrario |illa omnia quae non recipiunt personas infinita sunt sine dubio. |plane Plinius Secundus notauit grammaticos in hac definitione; non |notauit inperitiae, sed inertiae ad loquendum. est subtile aliquid, legimus |apud eos qui scripserunt de argumentis, quod non idem est quod accidit, |et idem est cui accidit, longe diuersum est. puta febres possunt mihi |accidere, nec tamen febres hoc sunt quod et ego sum; uirus potest mihi |accidere, nec tamen idem est quod et ego sum. illud dicitur accidens, |quod potest et recidere. ergo aliud est quod accidit, aliud cui accidit. |uide quo modo deprehendit inperitiam loquendi: aliud est quod accidit, |aliud cui accidit. da finita pronomina. ego tu ille. da personas. ego |tu ille. ecce eaedem sunt personae, eadem sunt finita pronomina. dixi |tibi quia non est unum quod accidit et cui accidit. si dixeris finita |pronomina esse ego tu ille, personas esse ego tu ille, iam incipit illud quod |negabamus fieri. nam [finita sunt pronomina] quae sunt finita pronomina? |ego tu ille. quae sunt personae? ego tu ille. si ipsae sunt personae |[eadem sunt], quae sunt finita pronomina, ergo ecce incipit contingere |ut unum sit quod accidit et cui accidit; quod non potest fieri per rerum |naturam. idcirco melius ita definiunt, ut dicas: pronomina <finita> sunt ea |quae et personae. et hoc uerum est, pronomina finita sunt ea quae |sunt etiam personae. ne dicas id quod accidit et id cui accidit |[pronomina finita sunt, quae et personae, sed haec definita esse pronomina, |quibus accidunt personae]. nam si dicas, quae res accidit et cui accidit, |simul incipit non esse congruum. debent enim differre ista, quod |accidit et cui accidit; quo fit ut naturaliter non possit dici. ergo melius |ita dicimus, pronomina finita illa sunt, quae sunt etiam personae. |sunt autem pronomina finita <tria> [ego tu ille], infinita septem, minus |quam finita sex, possessiua quinque. et haec sunt pronomina <X>, in |rerum natura plus non inuenies. omnia pronomina, quae sunt inuenta in |Latina lingua, ista sunt: finita sunt tria, ego tu ille; infinita <sunt> septem, |quis qualis talis quantus tantus quotus totus; minus quam finita sunt sex, |ipse iste is hic idem sui; possessiua sunt quinque, meus tuus suus noster |0202| uester: alia pronomina non inuenies. sed dicere mihi habes, dixisti mihi |alia pronomina non inueniri, sed inueni alia. dico tibi, ego dixi quia |non sunt primigenia, quae dicit Varro, sed deductiua. multum interest, |utrum sit aliquid naturale an [aliquid] deriuatiuum. puta Troia, dico |Troianus; iam Troianus non est nouum, sed uenit ab eo quod est Troia: |Troiugena non est nouum, sed uenit ab eo quod est Troia: Troilus non |est nouum, sed uenit ab illa deriuatione. noli ergo mihi dicere, ecce |noua inueni; nam dico tibi, ista sunt primigenia, cetera autem deducta |sunt inde. quare dixi tibi hoc, quoniam uiginti et unum sunt tantum |pronomina? ne putes alia quae inuenis alia esse pronomina. non autem |sunt noua, sed dico tibi quod illa omnia quaecumque inueneris, quidquid |illud est, hinc originem ducunt. puta ego pronomen est: egone, ecce |aliud; non est autem aliud, sed conpositio est potius quam pronomen. |quis pronomen est: fit inde quisnam, fit inde quisquam, fit <inde> |quispiam, fit inde aliquis; uides quia omnia, quae fiunt, hinc habent |originem. ergo uides alia pronomina non esse. nam si inueneris alia |pronomina, conpositio in ipsis efficit nouitatem; ceterum hinc originem habent. |ergo ista sunt finita pronomina. ego penitus finitum est nec habet |aliquam dubietatem. finitum autem dicitur pronomen, quando definit |personam. ut puta ego: quando dico ego, non potes aliquem intellegere |alium, sed me, qui loquor. item tu quando dico, non potes intellegere |alium, sed ipsum solum, ad quem dirigis sermonem. ille uero habet |aliquam differentiam: cum debeat naturaliter finitum esse ille, tamen |aliquotiens accedit in minus quam finitum pronomen, et differentiam ipsam |sic exprimimus, ut, quando de praesente loquimur, tunc finitum sit |pronomen, si autem de absente sit relatio, minus quam finitum sit. hoc |etiam significatur elocutione poetarum [et apud oratores inuenimus hoc |ipsum, tamen et apud poetas inuenimus], |«ille ego qui quondam gracili modulatus auena». |ille ego: si ille finitum est pronomen, quid opus fuerat ut interponeretur |ego? sed ex eo quod dixit ego ostendit hoc ipsum pronomen, id est ille, |quoniam non satis finitum est. ergo ista sunt duo praecipue finita, ego |et tu. ille uero tunc finitum est, quando ad personam praesentem |refertur; tunc minus quam finitum, quando ad relationem alicuius refertur. |ecce habemus pronomina finita; iam uideamus quae sunt infinita. |0203| infinita quae dicuntur pronomina? ista: quis. nam quando dico quis, |generale pronomen est; potes et de illo et de illo et de pluribus |intellegere. est etiam minus quam finitum pronomen, hoc commemorationem |facit notae personae, hoc est ipse. non possum dicere ipse nisi de eo |quem tu nosti et ego aut de eo quem antea commemoraui. puta |Vergilius scripsit bucolica? si me interroges, dico tibi: ipse est. sed |possum dicere: Vergilius scripsit bucolica, nolo autem hoc dicere, sed dico: |ille est * quid ergo erit differentiae? nam et ipse et ille et idem minus |quam finita pronomina sunt. quid ergo erit differentiae? quaere, utrum |sit praesens an absens illa persona. praesens si sit qui scripsit, dico: |hic scripsit. si absens est Vergilius, et interroges me: Vergilius scripsit | bucolica?, dico ipse. ergo hoc interest inter ipsa ista pronomina, |quod, ad praesentem personam quando referimus, hic dicimus; quando de |absente relationem facimus, ipse dicimus. et ista seruanda sunt. qua |ratione hoc dico? plerumque in auctoribus inuenimus aliter posita aut |licentia aut metri necessitate. ideo facta sunt schemata et metaplasmi. |ergo quando uis de praesente persona loqui, dic hic est; quando uis |de absente persona, dic ipse is idem, et quodcumque uolueris de illis |superioribus pronominibus. uis scire quoniam seruat istas rationes |Vergilius? Aeneas [quaeritur a Didone non praesens] quaeritur a Latino non |praesens, |«ipse modo Aeneas, nostri si tanta cupido est, / |adueniat»: |ipse Aeneas adueniat; uides de absente esse relationem. Anchises apud |inferos ostendit praesentes personas filio, |«hic uir, hic est, tibi quem promitti saepius audis». |sunt etiam possessiua: possessiua dicuntur quae aliquid nos possidere |ostendunt. quando dico meus, me aliquid possidere ostendo; tuus, te |aliquid possidere ostendo; suus, illum aliquid possidere ostendo. ista sunt |possessiua. |sunt alia qualitatis, ut puta qualis talis: qualis est ille homo? talis |est. [qualitatis species sunt istae] alia quantitatis, quantus tantus. alia |sunt numeri, quot tot. quod si per d scribas, generis neutri est; quot |si per t scribas, numeri est. ut puta si dicas quod mancipium, iam |neutri generis est; si dicas: quot homines uenerunt? iam numeri est. |hoc ergo intellege, si per t scribas, erit numeri; si per d, erit neutrum. |0204| sunt ergo numeri quot tot. sunt alia ordinis, quotus totus. uide |mutatam elocutionem in syllaba, id est mutatam naturam syllabarum quot tot. |illic breuis fuerat tot; uenit ad deriuationem et producitur totus, |«totus et ille dies et qui nascentur ab illo». |mutauit naturam suam tōtus. quotus e contrario breuis est, non possum |dicere quōtus, cum sit utriusque una natura in principalibus. nam quot |et tot una ratio syllabarum est, et illa breuis est et illa. uenit ad |deriuationem, et illa mutat principalitatem. nam illud seruabit naturam, |[breuis est] quotus, hoc mutabit, totus. scire autem debemus quoniam |totus aliquando totum significat, id est simul aliquid fieri significat, |aliquotiens ordinem per consensionem significat. quid est hoc quod dixi? |aduerte. puta totus homo comestus est ab urso: ecce modo quid |significat? totum simul hominem, ut nihil remaneret. totus homo comestus |est, id est manibus, pedibus, dorso, omnibus rebus. ecce modo generale |aliquid significat et simul factum, et de quo quasi nihil defuerit; ecce |totum modo significat. aliquotiens significat ordinem per consensionem, |ut puta si dicas mihi: ille qui sedet illo loco quintus est, dico tibi: totus |est. quid est totus? id est in illo ordine, in quo tu ante dixisti. |interrogasti me ut puta: quartus est ille homo? nolo tibi dicere: quartus |est, sed dico tibi: totus est, id est eo ordine, quo tu dixisti; ecce |significationem habet ordinis per consensionem tuam. si dicas: decimus |est, ego nolo dicere: decimus est, sed ego dico: totus est ut dicis; |ordinem significat per consensionem tuam. habes hoc apud Vergilium |positum apertissime penitus in primo: tres cerui ambulabant, |«tres litore ceruos / |prospicit errantes; hos tota armenta sequuntur». |quid est tota armenta? non quotquot esse potuerunt in Africa. neque |enim sciebat in Africa quia tantum illa fuerunt. tunc diceret tota, si |sciret, si notum ei fuisset. non autem credibile est homo tunc ueniens |quoniam scire potuit, quot cerui essent in Africa. sed hoc ipsum |adiunxit ad consensionem superioris dicti. quid est tota? tria, quia dixerat |tres ceruos; dicendo tota armenta <tria significat>, id est tot quot |superius dixit ceruos. ergo scire debemus differentiam huius pronominis. |sunt etiam gentis pronomina: gentis pronomina sunt quae gentem |significant. hodie paene iam de usu euanuerunt; apud maiores nostros |uarie posita sunt. inuenimus aliquotiens cuius cuias cuiatis. cuiatis est |0205| iste homo? non te terreat nominatiuus. nam ipse est casus etiam in |istis: et cuias nominatiuus est, et cuiatis nominatiuus est. cuiates sunt |isti homines? possum dicere cuias et cuiatis. quid est cuias? id est |cuius gentis, ut nostras est iste homo, id est nostrae gentis. si |interroges uerbi causa de Mauro, aut siqui me interroget: iste homo cuias |est? nostras est, id est Maurus. ille interrogauit gentem, ego respondi. |inuenimus apud plerosque artigraphos produci horum pronominum ultimas |syllabas, cuiâs nostrâs. sed legistis in accentibus quoniam Latina lingua |in ultimis syllabis accentum non habet. idcirco non debemus hos sequi. |sed debemus dicere cûias et cuiâtis uitandae calumniae causa. nam potest |aliqui calumniari tibi. dicit tibi ille: quare non dicis cûias, sed cuiâs? |et incipis in altercationem uenire. ideo dico tibi quoniam Latina lingua |in ultimis syllabis accentum non habet: ut tollas ambiguitatem obicientis |hoc, dic cuiâtis: nemo enim dicit cuiatîs; per rerum naturam non potest |fieri. ergo ad illud potius debes consentire et illud in usu habere, de |quo nemo dubitat. et illud lectum est et illud. |sunt praeterea aliqua pronomina quae inchoant elocutionem, aliqua |quae subnectunt elocutionem. inchoant elocutionem ista, quis; subnectunt, |is. puta quis est qui fecit iniuriam? ita dicimus: numquid possum dicere: |qui fecit iniuriam est quis? per rerum naturam non potest fieri, sed in |inchoandis elocutionibus ponitur. et e contrario is subiungitur. puta: |quis est qui fecit iniuriam? Cicero? non potes tu dicere: quis est, ut |consentias, sed dicere habes: is est. ergo quem ad modum illa |particula inchoat, sic ista subnectit. |sunt aliqua pronomina quae rem praesentem significant, ut diximus, |hic haec hoc; sunt aliqua quae magis significant. hoc quid sit nescio; |omnis res aut praesens est aut non est praesens; magis praesens quid |est nescio. sed dico tamen, illud dico quod uoluit exprimere, minus |tamen illud dixit, quam aequum est. uerbi causa fac hic hominem esse in |foro, sed foris, et alterum hic esse praesentem, ut sit praesens ille qui |foris est, sit magis praesens ille qui hic est. [qua ratione?] propter istas |elocutiones ille ait, praesentes personae sunt hic haec hoc, magis |praesentes sunt eccum eccam ellum. qua ratione dixi magis praesentes, et |talem conparationem feci eius qui foris est et qui intus est? propter |aduerbii coniunctionem. ecce quae pars orationis est? aduerbium est |demonstrantis. quem ad modum dico ellum? nihil significat ellum nisi ecce |0206| illum; ergo non possum dicere nisi de ea persona, quam uideo, ut |demonstranter ille hoc dixerit. ecce enim hoc aduerbium non congruit nisi |rei quae potest demonstrari; aduerbium est enim demonstrantis: |«en Priamus: sunt hic etiam sua praemia laudi». |ergo cum ellum sit ecce illum, ellam ecce illam, nihil possumus dicere, |nisi magis demonstratiua ut sint ad personas et significent quae possint |etiam ostendi. sic habes in ipso Donato, ut illae sint personae |demonstratiuae quae foris sunt, magis tamen praesentes quae intus sunt. ut |puta Vergilius scripsit bucolica: etiam si foris est, dico: hic est; non |autem possum dicere, si praesens est, hic est, sed dico: eccum qui |scripsit, quasi ecce eum, ut et demonstratiuum aduerbium ponam et |praesentem ostendam. hoc potest adhiberi differentiae causa. tamen mihi |hoc non uidetur, sed ego puto simplex pronomen demonstratiuum esse |hic, eccum conpositum pronomen demonstratiuum esse. et hoc et illud |demonstratiuum est, sed illud simplex erit, illud conpositum. diximus de |qualitate pronominum; modo <uideamus> de generibus. |genera pronominum sunt haec: omnia pronomina aut masculina sunt |aut feminina aut neutra aut communia aut omnis generis. masculinum |pronomen est quis. hodie ita dicimus, ut quis masculinum sit pronomen: |apud maiores nostros indifferenter inuenimus hoc pronomen, et quis uir |et quis mulier, omnino milies, non semel: in Terentio habes hoc forte |quarto aut quinto positum, quis; cum de muliere loqueretur, quis dixit |forte quarto aut quinto. est autem ratio et origo huius pronominis a |Graeco, et idcirco traxit et genus ad Latinos. quis et τίς. τίς autem |apud illos tam masculini generis est quam feminini. ergo quod inde |traxerunt hoc pronomen, seruauerunt etiam genus antiqui, ut est |«quis tu es mulier, qui me hoc nuncupasti nomine?». |quis mulier habemus et in Ennio et in Pacuuio et in ipso Terentio. |ergo est masculinum pronomen quis, femininum quae, neutrum quod. |commune, ut qualis talis: nam qualis dicitur uir, qualis dicitur mulier; |et talis uir et talis mulier. similiter ego: ego dicit uir, ego dicit mulier, |ego dicit mancipium. |in pronominibus sunt etiam numeri, singularis et pluralis, singularis |hic, pluralis hi. sunt etiam numeri communis. legimus etiam in |0207| nominibus. quo modo dicimus nubes dies, sic etiam in pronominibus |inuenitur communis numerus inter singularem et pluralem, ut qui: et de uno |possum dicere qui et de duobus et de pluribus, qui uir et qui uiri, quae |mulier et quae mulieres. sunt etiam pronomina deficientia per alterutram |partem. quo modo diximus in nominibus esse aliqua nomina [in |masculino genere] tantum numeri singularis, similiter nomina tantum pluralis, |sic etiam et in pronomine. sunt pronomina ex utraque parte singularia, |ut meus, id est et ille qui possidet et ille qui possidetur unus est; ex |utraque parte pluralia, ut nostri, et qui dicunt se possidere et de quibus |dicunt plures sunt. intrinsecus singulare, extrinsecus plurale: intrinsecus |dicitur quod pertinet ad personam possidentis, extrinsecus quod pertinet |ad personam possessionis. quando ergo intrinsecus plurale est, |extrinsecus singulare, erit hic noster, ut multi sint qui possident, unus qui |possidetur. aliquando intrinsecus singulare, extrinsecus plurale, ut si |dicas mei. |sunt etiam figurae in pronominibus. est figura aut simplex aut |conposita, simplex quis, conposita quisquis. nam diximus in nominibus |quoniam ea nomina quae ex duobus nominibus conposita sunt ea parte |declinantur, qua est nominatiuus; et inuenitur nomen quod utraque parte |declinatur [praetor urbanus utraque parte declinatur], quoniam utraque |parte nominatiuus est. haec inuenimus et in pronominibus. sunt |pronomina conposita quae utraque parte declinantur, sunt quae priore tantum |parte declinantur et posteriore non declinantur, sunt quae posteriore parte |declinantur et priore non declinantur. utraque parte declinatur pronomen |quisquis: quisquis cuiuscuius cuicui quemquem quisquis a quoquo, quiqui |quorumquorum quibusquibus quosquos quiqui a quibusquibus. noli putare |hoc causa declinationis esse: et apud Ciceronem remansit cuicui et apud |Terentium. nam Terentius dixit |«quia spolies, mutiles, lateres, quemquem nancta sis». |quemquem, unde erit ista declinatio tracta nisi a nominatiuo singulari |quisquis? quisquis cuiuscuius cuicui quemquem. item in Verrinis habetis in |illa frumentaria Ciceronis «cuicuimodi est». cuicui, unde erit ista |declinatio nisi a nominatiuo quisquis? <quisquis> cuiuscuius cuicui. ergo ecce habes |pronomen quod utraque parte declinatur, quisquis. est etiam quod priore |parte declinatur et posteriore non declinatur, ut est illud, quispiam: quis |declinatur, piam non <declinatur>. aut uersa uice prior pars non |declinatur declinatione in posteriore posita, ut aliquis: ali non declinatur, quis |0208| declinatur. idem quale pronomen est? ait sic, pronomen est utriusque |generis, id est neutri et masculini; sed temporibus et pronuntiatione |discernitur. hoc ipsum quaeritur, quem ad modum dicas, īdem an ĭdem. |dicit, idem si uolueris producere, masculini erit generis, īdem uir, īdem |paries; si autem uolueris corripere, neutrum est, ĭdem tempus, ĭdem |mancipium «per idem tempus» dicit etiam Sallustius. item hīc et hĭc, |utrumque dicitur, sed habet differentiam: quando hic producimus, erit |aduerbium, in loco, «hīc illius arma, / hīc currus fuit»; quando |autem corripimus, erit pronomen, «solus hĭc inflexit sensus». |secuntur etiam casus in pronominibus. similiter etiam hic casus sex |sunt, quem ad modum etiam in nominibus. sed diximus in illa priore |parte artis, id est in superioribus, esse aliqua pronomina quae crescant in |casibus, esse aliqua quae decrescant in casibus, id est sunt pronomina |aliqua quae duplices habent casus, sunt aliqua quae omnino non habent |aliquid, non modo duplices non habent, sed etiam de suis legitimis |perdunt. nam ecce inuenies pronomina duplices habentia casus, quisquis |quiqui: nam potest et quiqui esse: ergo sic dicitur et quisquis et |quiqui. ecce item ubi genetiuus duplex, mei uel mis: nam dicebant antiqui |mis causa fecit et tis causa fecit pro eo quod est mei causa fecit, |tui causa fecit. item in ablatiuo a quo uel a qui, a quo uenisti et |a qui uenisti. item datiuo et ablatiuo a quis et a quibus, et reddimus |rationem ipsam. a quis et a quibus: ablatiuus singularis o terminatus |datiuum pluralem in is mittit, ab hoc docto doctis: sic si dixerimus a |quo, a quis facit. item ablatiuus i terminatus datiuum in bus mittit: sic |si dixeris a qui, a quibus erit. sed huius declinationis nominatiuus erit |ques: huius declinationis, id est quando dicis datiuo <et ablatiuo> plurali a |quibus. siqui tibi dicat, fac inde nominatiuum pluralem, necesse habes |facere hi ques: «si ques homines sunt, quos delectat populi |Romani gesta discribere», si ques homines pro eo quod est si qui. |et iuste secundum regulam: ablatiuus enim i terminatus nominatiuum |pluralem semper in es mittit, puppi puppes, agili agiles, docili dociles. |sic si dixeris a qui, hi ques erit nominatiuo plurali, nec potest aliter. |ergo ecce habes pronomina crescentia per casus; nunc uideamus |decrescentia. |0209| e contrario inuenitur pronomen, ubi unus desit casus, ego: ego mei |mihi me a me; uocatiuus non est, penitus non inuenitur uocatiuus, sed |ego mei mihi me a me. plerique interponunt o, ego mei mihi me o a |me, ut hoc ipsum o articulus sit uocatiui casus; tamen falsum hoc |probatur docente Astyagio istam rationem mirifice. non potest fieri ut o |pronomen sit uocatiui casus per rerum naturam. qua ratione non potest |fieri? quoniam uocatiuus singularis debet aliquid differentiae habere a |uocatiuo plurali; natura ipsius casus hoc exigit, et dico quo modo. puta |hic uir hi uiri; ecce hic articulus est in nominatiuo: huius uiri horum |uirorum, id est non est hoc hic quod est hi, non est hoc huius quod |est horum, non est hoc huic quod est his, non est hoc hunc quod est |hos, non est <hoc> ab hoc quod est ab his. uides articulos nulla ratione |sibi consentire. ecce e contrario in isto uocatiuo, qui facit o Turne o |Turni. ecce iam quem ad modum <non> est articulus: omnis articulus per |omnes casus necesse habet in singulari numero aliter declinari et in |plurali aliter, puta hic huius huic hunc o ab hoc, item in numero |plurali hi horum his hos o ab his. numquid consentiunt sibi, nisi hoc quod |dicunt quasi esse articulum, hoc <est> o, quod quasi appellant pro articulo? |sed hoc non potest fieri, et dicitur illis, hoc ipsum non potest fieri ut |sit articulus similis in uocatiuo singulari et in uocatiuo plurali, quoniam |reliqui articuli omnium casuum habent aliquam differentiam. et idcirco |etiam sequitur illud ut hoc dicas, quoniam interiectio est [aut hoc dices |interiectionem], aut certe aduerbium est, quod iungatur uocatiuo. ceterum |articulus uocatiui casus non potest dici; excluderis enim ab ista ratione. |ecce habes ergo ubi non inuenitur uocatiuus casus. |item habes pronomen, ubi non inuenis uocatiuum et nominatiuum, |ut est sui sibi se a se. nec te decipiat illa declinatio, hic suus, huius |sui, ut sit pronomen quasi possessiuum, meus tuus suus. et dixi puta si |sequeris istam declinationem, non est ista in tantum, ut * illa declinatio |alium habet datiuum, ista alium: suus sui suo [suum a suo] facit; modo |autem facit sui sibi [se a se]. numquid similis est declinatio? ergo hoc |0210| pronomen [sui sibi se a se] quattuor habet casus tantum modo, |nominatiuum et uocatiuum non habet, et est utriusque numeri: sui sibi se a |se quattuor casus sunt, sed utriusque numeri. nam et ita possum dicere, |sui causa fecit, sui causa fecerunt. uides quoniam et numero |singulari possum iungere et [in] numero plurali. hoc in illo pronomine non |possum facere, suo homini dixit. iam si uolo dare numerum pluralem, |non dico suo, sed suis hominibus dixit. unde apparet quoniam non |inde descendit. est etiam alia ratio, unde hoc planius intellegas. omnino |in rerum natura non potest unus esse qui possidet et qui possidetur. |nam ecce suus: quando dico suus homo, ostendo et seruum et |dominum, ut puta Birrum et dominum. quando autem dico sibi facit, |numquid ibi potes duas personas intellegere? habes ergo, ubi duo desint |casus, sui sibi se a se. |inueniuntur aliqua pronomina quae omnino non habent nisi singulos |casus, ut est hoc pronomen, cuia et cuium. ista duo pronomina non |habent nisi singulos casus, et habent genetiuum tantum. cuia genetiuus |est singularis, cuium et ipse genetiuus est singularis; nec nominatiuus |inuenitur nec aliquis alius casus in illo pronomine. et qua ratione non |habent alios casus? quoniam isti a regulis recesserunt, ideo non |inueniuntur illi reliqui casus. quo modo? nullus genetiuus inuenitur aut a aut |um terminatus in rerum natura uel in pronomine uel in nomine uel in |participio uel in aliqua parte orationis [a terminatum genetiuum aut |um]. ergo cum faciat cuia, nouo more introductus est iste genetiuus et |non potuit habere alios casus. item cuium, «dic mihi, Damoeta, |cuium pecus?» nouo more introductus est iste genetiuus. nec putes |alium esse casum, non potest fieri, genetiuus est. nam quando dico:|cuia est filia? tale est ac si dicam illius filia, ipsius filia. ergo et |cuium genetiuus est singularis: «dic mihi, Damoeta, cuium pecus?» |tale est ac si dicam: cuius est pecus? illius est pecus. uides ergo |genetiuum esse solum. item inuenitur accusatiuus tantum ceteris |deficientibus, ut est eccum eccam ellum; accusatiui sunt solum, nec |possumus inuenire alios. numquid possumus dicere eccus ecci ecco aut ab |ecco. tantum modo accusatiuum dicimus. ergo collige illud. inueniuntur |pronomina, ubi deficiat uocatiuus, ut ego; inuenimus, ubi nominatiuus et |uocatiuus deficiant, ut sui sibi se a se; inuenitur, ubi solus sit |genetiuus, ut cuia cuium; inuenitur, ubi solus sit accusatiuus, ut eccum eccam |ellum. |quaeritur quid interest inter pronomina et articulos. dicit, multum. |Graeci alia habent pronomina, alios habent articulos. Latini conpendium |0211| secuti sunt; unum quidem habent utrumque, sed diuerso officio |funguntur. quando cum nominibus <declinant>, ita habent quasi articulos; quando |sola declinant pronomina, habent quasi pronomina. ut puta hic huius |huic: si solum hoc declinetur, pronomen est; si dicas hic Aeneas huius |Aeneae, iam articulus est. hoc quidem ipsi sibi persuaserunt, ego tamen |illis non credo. longe aliud est articulus et longe aliud pronomen. |pronomen est quod fungitur officio nominis (nam ita dixit), articulus est |quod coartat nos. Astyagius illud sic definiuit: pronomen est quod |fungitur officio nominis, Vergilius est qui scripsit bucolica, ipse etiam | georgica. ecce modo pronomen ipse est, tale est ac si diceres Vergilius. |ecce hoc pronomen functum est officio nominis. e contrario non est quod |dico: nam quando dico ὁ Vergilius, non est hoc quod est hic Vergilius. |qua ratione? quoniam qui dicit ὁ Vergilius, non quemcumque Vergilium |significat, sed illum qui notus est. multum interest inter articulos et |inter pronomen. Latini confuderunt illud, istam rem perturbauerunt. si |dicam: uenit homo, ecce generale est; quod si dicam: uenit ὁ | ἄνθρωπος, iam non est generale, homo quicumque, sed redigis ad speciem |notae personae. [quod] in pronomine hoc non potes facere, sed si |iunxeris, officio fungitur ipsius personae. unde aliter positum est. tamen |confuderunt illud Latini. praeterea sciendum est apud Graecos in |quaestione esse hoc. |neuter uter unus alius ullus ambo alter uterque quaeruntur quae |sint partes orationis, utrum nomina sint an pronomina. apud [alios] |plerosque inuenimus esse nomina, apud plerosque pronomina. et si uerum |quaeras, ex maiore parte nomina sunt, ex maiore iterum parte pronomina |sunt. tamen quoniam ambiguitate utimur, debemus adferre regulam, quae |excludat ambiguitatem ipsam. Probus enumerauit omnia pronomina, et |diximus iam quoniam omnia pronomina uiginti et unum sunt. in istis |pronominibus, quae collegit Probus uiginti et unum, ista de quibus |dubitatio est non inueniuntur. unde apparet quoniam non sunt pronomina, |sed nomina. si enim essent pronomina, illic inuenirentur; uel si ipsa |non inuenirentur, uel origo eorum debuit inueniri. diximus enim esse |aliqua pronomina quae conpositione facta sunt, quasi hinc tamen habere |originem [quae sunt alia quasi noua pronomina, inde conposita sunt]. |0212| haec autem nec inter pronomina numerata sunt, nec inde originem |sumunt. unde debemus dicere quoniam haec nomina sunt. \\n  |pars ista artis, id est de uerbo, quo maior est, eo etiam uberior et |rationabilior atque utilior. uerbum est pars orationis cum tempore et |persona sine casu: ita definitur uerbum. diximus uerbum quare dictum sit |saepius, ab eo quod uerberato aëre ictu linguae sonus exiliat. unde |emergunt etiam omnes partes orationis. sed quod ista parte frequentius |utimur in loquendo, ideo ista generale sibi hoc nomen adsumpsit. ecce |[ratio quae nullam praestat utilitatem] ratio sine utilitate plena stultitiae |est. ergo quare ita definiuit, uerbum est pars orationis tempus et |personam simul retinens, casu carens? ista omnia non uacant, quod dixit |tempus et personam simul esse in uerbo, casum autem non esse. nam |uerum est quoniam, si sola persona sit, non facit uerbum, sed pronomen: |pronomini enim accidit persona. si solum tempus fuerit, non facit |uerbum, sed participium: participio enim accidit tempus. si utrumque simul |sit, tunc potest uerbum esse, ut est lego. istae enim sic conexae sunt |particulae, ut nulla ratione separentur. nam ecce quando dico lego, et |qui sim et quando et quid faciam ostendo, id est et tempus ostendo, quo |aliquid faciam, et nihilo minus personam ostendo: ista duo coniuncta sunt. |ergo uerbum est pars orationis quae habet tempus et personam simul, |nec potest alia pars ab alia segregari, sed simul sunt duae res, tempus |et persona. <quaeritur> utrum procedat ista elocutio, ego lego. uitium est, |plenonasmos est. nam si hoc ipsum lego ostendit personam, quid opus |est ut addas personam, ut dicas ego lego? hoc enim ipsum quod dicimus |lego habet personam suam loquentis. ergo male dicitur ego lego, ego |sedeo, ego facio; totum hoc uacat. ipsae enim personae te loqui, te |dicere et ostendere aliquid demonstrant. quid est illud quod dixit sine |casu? nam ita definiuit: uerbum est cum tempore et persona sine casu. |quid opus fuit ut diceret: casu caret? ego enim noui quia casus non |accidit uerbo. sed quae necessitas eum conpulit hoc dicere? propter |unam elocutionem. est una elocutio, quae paene imaginem habet casus, |est tamen in uerbo; confitemur quoniam in uerbo est, tamen imaginem |habet casus, ut est illud apud Terentium, |«quod iussi date bibere et quantum imperaui», |[bibere] da mihi bibere. bibere qui modus est? infinitiuus est sine |dubio, quem ad modum scribere et dicere. ergo bibere infinitiuus est |0213| modus: si modus est, uerbum est sine dubio; ecce habes quod uerbum |est. sed quando dico: da mihi bibere, tale est ac si dicam: da mihi |panem. panem autem accusatiuus est. ergo uides quoniam uerbo non |potest iungi nisi accusatiuus casus. naturaliter ita se habet ista res, ut |praemisso uerbo sequantur nomina, id est sequatur casus. nullum enim |nomen sine casu est. ergo quando dico: da mihi [offer mihi quid dico] |columnam, columnam casus est accusatiuus; offer mihi arborem, |arborem casus est accusatiuus. ergo et si dicas bibere, bibere uidetur |accusatiuus esse casus, quoniam illa omnia, quae iunguntur istis uerbis, |casus sunt. ergo nequis putaret illum infinitiuum modum aliquando fieri |posse ut caderet in casus et ratione nominis declinaretur, ideo hoc |interposuit. scire autem debes quoniam ille infinitiuus quidem est modus et |facit elocutionem Graecam, Latinam numquam. quotiens ita uolueris facere, |Graece loqueris aperte, da mihi bibere, δός μοι πιεῖν. et erit Graeca |elocutio, Latina non est. haec autem elocutio apta est poetis, apta |lyricis, longe remota est a sermone communi. ergo propter istam |elocutionem interposuit sine casu, nequis tibi diceret [ergo]: da mihi bibere, |bibere ergo accusatiuus casus est, quoniam illa omnia per accusatiuum |proferuntur. sed non est; illa Graeca figura est, Graeca elocutione |profertur. |omne uerbum aut agere aliquid aut pati significat. quid sit hoc, |postea dico. interpositum est, ut diceretur actiuum passiuum neutrum |commune et deponens. quare? hoc dico postea. interim scire debes |quod omne uerbum quod est in rerum natura aut agere aut pati nos |ostendit. et re uera ipsa natura rerum sic se habet. quicquid est in |toto mundo, aut patitur aut agit sine dubio: quaere omnes res, et |inuenies quod coguntur nescio qua ratione aut pati aut certe ipsae agere. |curre per illa genera, et inuenies ita esse uerbum. ecce lego: lego |agentis est significatio, legor passiuum est, et tamen et agentis est significatio. |nato unde est? a neutrali est, et tamen agentis est. curro neutrale |uerbum est, et <tamen> agentis est. uapulo neutrale est, et tamen patientis |est; ab alio enim uapulo. ita luctor, loquor, ista similia deponentia |dicuntur omnia, et tamen significationem habent agentis. ergo quodcumque |est uerbum, necesse est ut in has cadat significationes, ut omne uerbum |aut agentis sit aut patientis, licet aliud habeat genus. |uerbo accidunt septem, qualitas coniugatio genus numerus figura |tempus persona. qualitas uerborum diuiditur in duas partes principaliter, |id est in modos et in formas. modi autem sunt octo, omnes octo sunt; |0214| formae quattuor. modi octo isti sunt, indicatiuus imperatiuus promissiuus |optatiuus coniunctiuus infinitiuus inpersonalis gerundi. ipsi sunt octo; sed |quinque sunt qui per omnes artes possunt inueniri, indicatiuus imperatiuus |optatiuus coniunctiuus et infinitiuus. illi tres, promissiuus inpersonalis et |gerundi, habent calumniam. aliquotiens ita declinantur, quem ad modum |nouimus. modos interim octo dixi plenos. uideamus illos. indicatiuus |dictus est ab eo, quod ipso indicamus. si dicas mihi: quid facis? dico |tibi lego. ergo lego indicantis est significatio. imperatiuus dictus est, |quod per ipsum imperamus, ut puta lege scribe doce sede. promissiuus |est, per quem promittimus, ut si dicas legam tibi. multi istum modum |repellunt et dicunt: quid conputatur? non est conputandus nec |admittendus modus iste. et quid facimus, si non eum admittamus, cum elocutio |nostra exigat usum promittendi? nam si dicas: rogo te, da mihi, da illi, |necesse habeo per istum modum promittere, et dicere habeo dabo. |tolle inde istum modum et tollere habes promissionem. illi autem qui |repellunt istum modum dicunt, iam promissio est in indicatiuo modo |tempore futuro. nam iam est in indicatiuo modo tempore futuro, ut puta |lego legis legit legeram, fac futurum tempus, legam; ecce hoc ipsum |legam promittentis est. si est in indicatiuo modo, quid opus est ut |nouum modum facias? cum, quod habuit nouus modus facere, habeat in se |iste modus indicatiuus in tempore futuro. ecce quare eum repellunt. |quare repellunt? quoniam id potest facere indicatiuus, quod potest facere |promissiuus. deinde alia illorum ratio, quare repellunt istum modum. |quo modo dicis modum esse, et unum habet tempus? nullus enim modus |unum tempus habet; non licet; omnes modi aut duo aut tria habent |tempora. quo modo ergo iste modus dicendus est? nam promissiuus unum |habet tempus et ratione naturali unum habet. modum qui dicunt hunc |esse, hoc dicunt, omne quod promittimus de futuro promittimus. id |enim tibi promitto, non quod habuisti aut quod habes, sed quod necdum |habes. nam si habuisti aut habes iam, quem ad modum tibi promitto? |illud tibi promitto, quod necdum habes. ergo si quod necdum habes |promitto, futuri temporis est. ecce propter quas causas dicunt |repellendum esse uel non repellendum. tamen si uerum animaduertas, non |repellendus est; sed de indicatiuo modo repellendum est tempus futurum, |quam iste repellendus est modus. quare? redi enim ad definitionem |ipsorum modorum, et inuenies quoniam non potest indicatiuus modus habere |tempus futurum. indicatiuus quare dictus est? <quod per ipsum |indicamus>. si per ipsum indicamus, futurum tempus quare habet ab eo quod |0215| necdum est, sed erit? ergo si tempus futurum id significat quod necdum est, |quo modo potest tenere tempus futurum? non potest fieri, quoniam quicquid |indicamus praeteriti <aut praesentis> est. ecce numquid possum tibi indicare |nisi quod scii aut quod scio? non tibi possum indicare quod adhuc nescio, |quod futuri est temporis. ergo indicatiuus modus tempus praeteritum |habet et praesens; futurum autem habere non potest, quoniam quae |indicamus aut iam nouimus aut iam scieramus. si autem indico, non quod |adhuc nescio, sed cum didicero, iam non erit ista causa * retineri |modus promissiuus. propter causam istam plerique non eum repellunt. illud |autem quod diximus de defectiuo, quoniam unum habet tempus et idcirco |repellitur, nec hoc uerum est. nam iam si ideo defectiuum est, quoniam |unum habet tempus, et imperatiuus ergo deficit. deficit sine dubio; non |enim habet tria tempora, sed deficit. uerum tamen potest inueniri quod |deficiat in tempora. nouimus enim uerbum quod aliquando in duobus est |temporibus, aliquando in tribus. ergo si iam admissus est defectus |temporum, noli quaerere, utrum in uno deficiat, utrum in duobus, |dummodo deficiat. ergo iste est promissiuus. |sequitur optatiuus. optatiuus est, ubi aduerbium est optantis utinam, |puta utinam diceres. sequitur coniunctiuus: coniunctiuus dicitur, non |quod habet particulam cum. nam si ideo diceretur coniunctiuus, quoniam |habet particulam cum, et optatiuus diceretur coniunctiuus, quoniam et |ipse habet utinam. ergo quoniam coniungit sibi particulam cum, ideo |dicitur coniunctiuus? non (nam et optatiuus posset dici coniunctiuus), sed |propter illam rationem, quoniam non potest iste modus proferri sine |indicatiuo modo. coniunctiuus modus sine indicatiuo numquam profertur. |puta cum fecero, ibo, cum dixero, audiam: ecce cum fecero, cum |dixero, solum hoc dic et noli aliud addere. uideamus, si potest aliquis |hoc intellegere. quid est cum fecero? quid? adhuc pendet. cum |dixero, aut scribo tibi aut dabo tibi. ergo ideo dictus est |coniunctiuus, quod coniungit sibi indicatiuum modum ad exprimendum sensum |suum. et unde scimus quoniam coniungit sibi alium, unde exprimat |sensum suum? quoniam alii modi per se intelleguntur, per se pleni sunt. |ecce lego, numquid opus est ut iungas aliquid? lege, iam scis quid dico: |utinam legerem, iam scis quid dico. cum legero autem pendet adhuc, |quod ad significationem pertinet; cum scripsero, puta faciam, scribam, |dicam; sed faciam, scribam, dicam indicatiui modi est. ergo ideo |dicitur coniunctiuus modus, quod coniungit sibi indicatiuum modum ad |exprimendum sensum suum. |infinitiuus dicitur modus ab eo, quod non definiat personas. omnes |0216| modi definiunt et segregant personas: puta lego legis legit, tres sunt |personae dissimiles. non autem infinitiuo modo tres debent esse dissimiles, |sed omnes tres una esse, ut est legere. quando dico legere, et prima |persona est et secunda et tertia. uis scire uerum esse? iunge uerbum |quod habet segregatas personas, illud uerbum, quod habet segregatas |personas, uolo uis uult [uolo prima est], iunge infinitiuo modo, legere uolo, |legere uis, legere uult: ista pars quae habuit commemorationem mutata |illa tamen permansit in significatione. unde apparet infinitiuum ideo dictum |esse, quod non definiat certas personas. |inpersonalis dicitur modus, quod non definiat certas personas. si et |ipse non definit certas personas, infinitiuus est. inpersonalis est legitur, |et iste non definit personas [nam legitur scribitur inpersonale est |uerbum]. ergo si inpersonalis modus non definit personas, infinitiuus non |definit personas, idem est? non. nam inpersonale genus uerbi est, |iungitur pronominibus et secernit personas. uides ergo, quantum dissentit |inpersonale uerbum ab isto infinitiuo. infinitiuus modus est, inpersonalis |non est modus, sed genus uerbi; infinitiuus non accipit pronomina, |inpersonale uerbum accipit pronomina; infinitiuus nec sub imagine quadam |potest secernere personas, inpersonale uerbum secernit personas. |iungitur pronominibus a me, a te, ab illo: ita dico, legitur a me, a te, ab |illo; ecce suscepit pronomina et discreuit personas. in infinitiuo non |possumus dicere legere a me, a te, ab illo; non possum sic coniungere ista |pronomina infinitiuo, quem ad modum coniungimus inpersonali. ideo |differunt; praeterea quoniam iste infinitiuus modus non currit per modos, |illud autem inpersonale currit per modos. legitur indicatiuus est, legatur |imperatiuus est, utinam legeretur optatiuus est modus, cum legatur |coniunctiuus est modus. ergo si currit per modos, longe aliud est, quam |illud quod non currit per modos. idcirco dubitatum est a plerisque, |utrum uerbum dicatur hoc aut modus. multi dixerunt, modus est, quia |nascitur de uerbo. quem ad modum quando dico lego, possum dicere |lege, possum dicere utinam legam, possum dicere cum legam, sic |possum dicere legitur a me, a te, ab illo. ecce a prima persona deriuatum |est, et uidetur modus sic esse. sed occurrit illud, quia modus numquam |currit per alios modos, hoc autem currit per modos. ecce legitur |indicatiuus est, legatur imperatiuus est, optatiuus utinam legeretur, |coniunctiuus cum legatur. ergo si currit per alios modos, non potest modus |uideri. casum enim numquid ideo dicamus, quia currit per alios casus? |sic etiam modus non potest dici, si currit per modos. si ergo currit |0217| per modos, non est modus, sed uerbum est. hic autem modus exit in |tres syllabas, in tur, in it, in et: in tur, legitur scribitur, in it, |contingit, in et, pudet. sed quae in tur et in it exeunt ab indicatiuo oriuntur, |ut lego legitur, contingo contingit. lego indicatiuus est, contingo |indicatiuus est; inde nascitur legitur et contingit. quae in et exeunt, duas |habent significationes; aliquando a se oriuntur, aliquando ab aliis |originem ducunt. a se oriuntur, si dicas pudet taedet: nemo dicit pudeo |taedeo; ergo uides a se nasci [aliquando a se oriuntur]. aliquando |aliunde originem sumunt: si uelis dicere misereor, ecce uerbum est, et facit |inde miseret. scire debes quoniam ita definitum est in arte. tu tamen, |si uolueris sequi uera, require. ista uerba defectiua sunt; sed quoniam |defecerunt, acceperunt imagines pronominum, ut illum defectum |exprimerent; ceterum uerba sunt defectiua. uis scire quoniam uerba sunt |defectiua? finge similitudinem, et inuenies omnia uerba inpersonalia quae |in et exeunt quod a secunda coniugatione ueniunt. puta doceo doces |docet, sedeo sedes sedet; ecce in et exeunt. fac et illud pudet taedet, |fac inde primam personam; uideamus, si non erit secunda coniugatio, |pudeo pudes pudet, <taedeo taedes taedet>. sed quoniam taedeo taedes non |inuenitur, remanserunt illae tertiae personae, et erunt uerba defectiua. |quare hoc tibi dixi? quoniam ipse Donatus in quodam loco uariauit: modo |dixit inpersonalia plane esse; alio loco aliter definiuit et dixit defectiua |esse. et dixi quoniam ideo addimus pronomina, ut defectum illum inplere |possimus. item quod in tur exit similiter, legor legeris legitur, scribor |scriberis scribitur. ecce tertia persona est declinationis passiuae, legitur |scribitur a me, a te, ab illo. ergo quotienscumque sunt defectiua uerba, |succedunt ista causa breuitatis. |est etiam gerundi modus quem dicunt. gerundi modum dicunt istum, |legendi legendo legendum lectum lectu. plerique dicunt non modum esse, |sed participia declinata. participiorum declinationes scimus ita esse: aut |futurum est participium a passiuo aut praeteritum, futurum legendus, |praeteritum lectus. declina ista participia, et inuenies. futurum legendus, |nominatiuo hic legendus, genetiuo huius legendi, datiuo huic legendo, |accusatiuo hunc legendum. declina praeteritum. hic lectus huius lecti huic |lecto hunc lectum. ex aliqua parte declinationis praeteriti participii, ex |aliqua parte declinationis futuri participii fecerunt hunc modum, puta |legendi legendo legendum lectum, ut uideatur non modus esse, sed |participia simul declinata. futura et praeterita haec dicunt, sed non est |0218| uerum apertissime. nam si dicis participia esse declinata, debent etiam |tempora retinere. duo sunt participia ista, unum futurum, unum |praeteritum. legendi erit futuri participium, legendo futuri participium, |legendum futuri participium; lectum iam praeteriti participium erit. ergo fac |elocutionem; uideamus si stat elocutio. puta legendo didici: quid est |legendo didici? id est dum lego, didici, non legendum mihi est, ut |discam. legendum participium est futuri temporis, si dicis istam |declinationem inde descendere. ergo quando dico: legendo didici, non hoc |dico, ideo didici, quoniam legi, sed erit hoc, possum discere, si legam. |et ratio hoc refutat. nam quando dico: scribendo didici, natando feci, |iam sic dico, quasi de re perfecta et quasi de re transacta. ergo quo modo |poterit sensus esse perfectus, cum sit participium adhuc futurum? non |congruit. ecce qua ratione factum est ut non dicantur participia. |participia omnia numquam inueniuntur in u exire. legendi legendo legendum |lectum lectu: si participium est, quae est ista declinatio? si enim |participium esset, in o exire deberet, non in u. est etiam tertia <res> |ualentissima, contra quam non potes respondere, et est illud. quale est hoc |participium? passiuum est, legendi participium passiuum est, et lectus |participium passiuum est. hic autem modus gerundi trahitur [non] tam a |significatione passiua quam a significatione actiua. |«frigidus in pratis cantando rumpitur anguis». |cantando rumpitur: quid est cantando? dum ei incantatur. ecce passiua |significatio est illo loco. «cantando tu illum», ecce illo loco actiua |significatio est. elige modo, quod uis esse participium. si dicas ab actiua |esse significatione, in illo loco soloecismus erit, ut dicas «cantando |rumpitur anguis», quoniam illic aequa est significatio. si dicas passiuam |significationem, item soloecismus erit in illo loco, «cantando tu illum»; non |debet significatio actiua uenire a participio passiuo. nam hic modus tam |a passiuo uerbo quam ab actiuo una ratione declinatur. gerundi modus, |puta legendi, ab actiuo est et passiuo. unde possumus hoc confirmare? |ne dicas mihi, confusum est, et non intellego, dicamus a neutrali et a |deponenti. a neutrali uerbo manifestum est quoniam non est passiua |declinatio, et in deponenti uerbo manifestum est quoniam non est actiua |declinatio. ergo si non potest ab utraque parte uenire, constat quoniam |ab utraque parte similiter nascitur. ecce natandi, [ecce] nato declinatio |est, sed tantum modo actiua; item loquendi, loquor declinatio est, sed |tantum modo passiua. si et natandi dicimus et loquendi dicimus, ecce |una declinatio est, natando loquendo, natandum loquendum, natatu locutu. |0219| ecce uides similitudinem ipsam, et tamen nato neutrale uerbum est et |passiuam habet significationem; loquor deponens uerbum est et passiuam |habet significationem. unde apparet quoniam ab utraque parte similiter |declinatur. unde apparet quoniam non est participium, sed modus. |qualitati, ait, uerborum accidunt etiam formae. formae sunt |quattuor, meditatiua inchoatiua perfecta et frequentatiua. hae formae |secundum naturalem artem conpositae sunt. nam re uera omne quod agimus |quaerit primo adsumptionem consilii; deinde cum sumpserimus consilium, |ut inchoemus; cum inchoauerimus, ut possimus perficere; cum perfectum |fuerit, ut, si placeat, frequentius hoc utamur. ideo et istum ordinem |tenuit. prima est meditatiua, altera inchoatiua, alia perfecta, alia |frequentatiua. meditatiua est ista, lecturio: lecturio nihil aliud significat nisi legere |uolo, scripturio, id est scribere uolo, esurio, edere uolo. et ideo dicta |est meditatiua, quoniam non actum praesentem dicit, sed quasi |meditationem quandam habet ad rem futuram. haec autem forma ita exit |semper, nec aliam regulam habet, urio, parturio scripturio lecturio; urio |semper habet. |inchoatiua <est> ista quae nos aliquid inchoare ostendit; [sed] non |meditari, sed fieri plus quiddam significat ab illa priore, ut est calesco. |haec regula quinque rebus tenetur; nisi quinque res istae fuerint, non |potest stare, ut oriatur a neutrali, ut in sco syllabam exeat, ut careat |tempore praeterito <perfecto> et plusquamperfecto, ut careat participio futuri, |ut sit tertiae coniugationis correptae. de istis quinque rebus si uel una |res defuerit, iam non est inchoatiua. ergo inchoatiua uerba, id est |inchoatiuae formae, has quinque habent res legitimas, ut oriantur a neutralibus |uerbis. puta ferueo caleo torpeo: ferueo caleo torpeo uerba neutralia sunt. |numquid facit ferueor? ergo oriuntur a neutrali, deinde in sco exeunt |omnia, calesco feruesco. ecce duas regulas. deinde tertiae sunt |coniugationis correptae, feruesco feruescis, calesco calescis. deinde carent |tempore praeterito perfecto et plusquamperfecto. calesco, nemo dicit calescui, |nemo calescueram, et iuste. nam si inchoamus, quo modo potest habere |perfectum? omne enim quod inchoat initia habet, non tempus perfectum. |ceterum calueram aliunde uenit, ab eo quod est calui, a perfecta forma. |ergo a neutrali uerbo uenit [et caret praeterito perfecto et |plusquamperfecto]; in sco exit, feruesco; tertiae coniugationis est correptae, feruesco |feruescis, calesco calescis; deinde caret tempore praeterito perfecto et |plusquamperfecto, nemo dicit calescui, nemo calescueram; caret etiam |0220| participio futuro, nemo dicit calesciturus. qua ratione caret participio |futuri temporis? haec causa est. omne participium futuri temporis ab |actiua significatione originem ducit a praeterito passiuo. puta lectus, tolle |inde s, adde rus, facit lecturus: scriptus, tolle inde s, adde rus, facit |scripturus: auditus, tolle inde s, adde rus, facit auditurus. ergo uides |participia futuri temporis a praeteritis perfectis uenire. cum autem dixerimus |praeteritum perfectum non inueniri in isto uerbo, sequitur ut illud quod |inde nascitur non inueniatur. haec causa facit ut non possit inueniri |hoc participium futuri temporis. ista est regula inchoatiuorum. |perfecta regula est, ubi plenus est sensus, ut si dicas lego scribo curro |simpliciter. frequentatiua est, ubi saepe nos aliquid facere ostendimus, ut est |lectito, id est saepe lego, scriptito, id est saepe scribo, cursito, saepe curro. |frequentatiua uerba sunt ista. in his frequentatiuis dixit unam rem optimam, |sed non firmam. scimus quoniam nouit et intellexit, sed non ita expressit, |quem ad modum debuit. ait sic, omnes formas frequentatiuas primae esse |coniugationis, ut est lectito lectitas, scriptito scriptitas. uerum est quoniam |omnis forma frequentatiua primae coniugationis est; et adde illud, si in to |exeat, scriptito scriptitas, lectito lectitas, cursito cursitas. si enim |frequentatiua forma fuerit et non in to exierit, sed aliter, iam recedit a regula. lacesso |non facit lacessas, sed lacessis. ergo potest frequentatiuum et in to et in so |exire. si autem frequentatiuum in to exeat, necesse est primae sit |coniugationis; si in so, prout inuentum fuerit, aliquando inuenitur in prima, aliquando |in tertia. frequentatiua autem ista nihil aliud significant nisi frequentem |actum. haec autem uerba aliquando in unum gradum tantum conscendunt, |aliquando in duos; in unum, ut lego lectito, in duos, ut curro curso |cursito, scribo scripto scriptito. qua ratione tibi dixi paulo ante hoc, |quoniam si in to exierit frequentatiuum uerbum, primae est coniugationis; |si in so, non dixi tertiae, sed prout se casus obtulerit? qua <ratione>? propter |hoc uerbum, puta [lego lectito curro] curso [cursito]; ecce curso sic est, |quo modo facesso, et tamen curso cursas facit. ergo illa quae in to exit |indifferenter primae est coniugationis, ista quae in so aliquando primae, |aliquando tertiae. illud etiam scire debemus, inueniri apud nos uerba |aliqua principalia, quae possunt facere diminutiua. nouimus in nomine |hoc esse dictum [sunt aliqua nomina sono diminutiua, intellectu |principalia], ut mons monticulus. hoc etiam in uerbis possumus inuenire, ut sit |uerbum principale et faciat diminutiuum, ut est sorbeo et sugo. ista |0221| principalia sunt; fiunt inde diminutiua sorbillo sugillo. sunt aliquotiens |diminutiua et non habent primitiua, [legimus] quem ad modum illa in |nominibus. sunt autem fabula macula tabula: ista sono sunt tantum modo |diminutiua, significatione autem principalia sunt. sic etiam ista, pytisso et |uacillo: pytisso et uacillo uerba sunt diminutiua, et tamen principalia non |habent. non enim possum dicere pysso ab eo quod est pytisso, |quamquam legerimus in etymologiis quod inuenitur ratio horum uerborum. |dicunt enim pytisso ita esse permutata littera, quasi potisso. et si est |potisso, habet principale poto, ut per synaeresin hoc factum sit [ceterum |potisso uenit ab eo quod est poto]. item uacillo, dicunt, originem trahit |ab eo quod est uagor, id est nuto. inde ergo uago dicebant; ergo uacillo, |quasi nuto et membris uagor. hoc quod dicit satis fide caret, omnino |non habet rationem penitus: scire debemus, ait, esse aliqua etiam in uerbis |frequentatiua non a uerbis uenientia, sed a nominibus, ut est graecissat; ecce |graecissat frequentatiuum est, sed de nomine originem sumit. primum falsum |est. frequentatiuum quem ad modum definiuit? frequentatiuum uerbum est |quod saepe nos aliquid agere ostendit, ut est lectito, id est frequenter lego, |scriptito, frequenter scribo, cantito, frequenter cano. si autem dicas |patrisso, ut sit frequentatiuum, quid frequenter pater? nam si hoc dicas, |qui sensus erit? et <graecissat>. quid enim est graecissat? aliqui sit |frequenter Graecus? nullam habent rationem frequentatiui uerbi, sed illud |uult dicere, patrisso id est patri similis sum. ergo deriuatiua sunt potius |a nominibus. praeterea est alia ratio, quae ostendat quoniam non potest |hoc esse frequentatiuum. non potest esse frequentatiuum a se originem |sumens, nisi habeat principale. ecce lectito habet principale lego, |scriptito habet principale scribo, cursito habet principale curro. ergo si patrisso |est frequentatiuum, da mihi principale. si graecisso est frequentatiuum, |da mihi principale. ergo cum nec rationem habeat nec originem habeat, |quoniam omne frequentatiuum habet principale, quo modo possumus hoc |dicere frequentatiuum, cum non habeat principale? |scire debemus esse aliqua uerba quae caliginem faciunt et |ambiguitatem, et nescio, utrum perfectae formae sint an inchoatiuae, ut senesco, |ut quiesco. uidentur quasi partem habere perfectionis, id est perfectae |formae, et partem habere inchoatiuae. quam partem habent inchoatiuae? |tertiae coniugationis <correptae sunt et in sco exeunt, ut est senesco>: senesco |senescis, senesco in sco exit; senesco uidetur habere quasi duas regulas. |0222| sed tamen recipiunt tempus perfectum. senesco facit senui, quiesco facit |quieui. cum ergo recipiant tempus perfectum, necesse est ut non sint |inchoatiuae, sed sint potius perfectae. sed si uerum quaeras, inchoatiuae |sunt. redeamus ad antiquam lectionem et inueniemus esse inchoatiua; |sed modo sic ipsis utimur, quasi sint perfecta. apud maiores enim |nostros habebantur inchoatiua; dicebant quieo et seneo. unde et aneo. |legimus enim: anet ille, id est quasi anicula contremescit. unde etiam |anates dicuntur, quod in frigore semper uiuant et tremant: in aqua enim |uiuunt. ergo inuenimus istam fuisse lectionem, ut dicerent aneo et quieo |et seneo. sed uerba ipsa sublata sunt de usu, et remanserunt partes |aliquae de forma inchoatiua, partes aliquae de forma perfecta. quod ergo |dicimus quieui senui, totum hoc de perfecta est. quia dicimus quiesco |senesco, partes sunt inchoatiuae. ergo partes sunt quattuor; ab inchoatiua |partes duae sunt, a perfecta forma duae. |quo modo quinque sunt nominum declinationes, ita tres sunt uerborum |coniugationes. nam quem ad modum per illas quinque declinationes omnia |nomina declinamus, ut diximus, sic uerba omnia a tribus coniugationibus |declinamus, nec amplius. ergo istae coniugationes quasi quaedam sunt |regulae et quidam fines declinationum circa uerba. sunt autem ipsae |coniugationes tres, inueniuntur in quinque rebus. si una defuerit, non est |integra ratio coniugationis. quando uis inuenire coniugationes, quinque |res require; si una defuerit, non erit integra declinatio, nec cognoscitur |quae sit, nisi omnes quinque res animaduerteris. debes quaerere modum |tempus numerum personam et exitum syllabarum. istae sunt quinque res, |quae in coniugatione requiruntur; debes modum quaerere, debes tempus, |debes numerum, deinde personam, inde exitum syllabarum. quem modum |requiris? indicatiuum. omnis coniugatio non in imperatiuo, non in |coniunctiuo inuenitur, sed in indicatiuo. deinde inuenitur in praesenti |tempore; inuenitur in numero singulari; inuenitur in secunda persona, in |prima numquam requiras. temptauerunt non nulli quoniam possit inueniri |et in prima et in secunda persona. falsum est; in secunda est tantum, |non poterit inueniri in prima persona. deinde require exitum. exitus sic |requiritur, utrum coniugatio ante litteras sit, an ante syllabas. nam in |actiuis et in neutralibus ante litteras, in passiuis communibus et |deponentibus ante syllabas. genera enim uerborum quinque sunt tantum modo. |haec quinque genera in duas colliguntur partes. nam actiuum et neutrale |0223| uno modo declinamus; passiuum commune et deponens uno modo |declinamus. ergo in actiuis et in neutralibus ante ultimas litteras quaerimus, |in passiuis communibus et deponentibus ante ultimas syllabas. et quid |requirimus? has tres uocales, a e i. et si a fuerit, dicitur prima |coniugatio; si e, dicitur secunda coniugatio; si i, dicitur tertia. bono ordine |acceperunt nomina, quoniam ipsae uocales sic currunt. eodem ordine et |coniugationes nomina acceperunt. ergo quae prima littera est ipsa facit |primam coniugationem, quae secunda secundam, quae tertia tertiam. ergo |quo modo illa quinque inuenimus? amo amas [a ante s litteram] primae |est coniugationis: a enim habet ante s; et omnia hinc potes colligere. |amas qui modus est? indicatiuus. quod tempus est? praesens. qui |numerus? singularis. quae persona? secunda. qui exitus? ante litteram. quare |ante litteram? quoniam actiuum uerbum est. ecce ubi apparet coniugatio. |item natas ante litteram est. quare? quoniam neutrale est. diximus enim |quod in actiuis et in neutralibus in litteris quaerimus coniugationes, in |passiuis uero communibus et deponentibus in syllabis. amor amaris; ecce |illa a, quae erat ante litteram, facta est ante syllabam in passiuis, amaris. |ecce prima coniugatio quem ad modum exit. secunda coniugatio quem |ad modum inuenitur? in isdem locis uel hic ante litteras uel illic ante |syllabas, ut doceo doces, secunda est, et producta est doces. unde apparet |illud uerbum sum nullam habere coniugationem. ideo dixi productam |ut dicamus doces sedes. e contrario sum nullam habet coniugationem, |sum es est, et non possumus dicere et. ergo quia non possumus dicere |et, nec coniugatio aliqua est. nam ecce a non habet, e productum non |habet, i non habet. hinc apparet quoniam coniugationem non habet, |propter has litteras, quod nihil horum inuenitur in illo. ergo prima |coniugatio diximus quo modo inuenitur. secunda coniugatio e productum |habet ante litteram uel ante syllabas: ante litteram in actiuis et |neutralibus. ergo ideo doceo doces, ecce ante litteram in actiuis est e |productum: doceor doceris, ecce iterum e productum, quod est ante syllabas. |tertia illa uaria est, non est simplex. nam aliquando correpta est, |aliquando producta. uide ergo, quem ad modum hoc consideres. ergo primam |diximus, quem ad modum cognoscitur, quem ad modum secunda. tertia uaria |est, aliquando correpta est, aliquando producta. modo discriminare debemus, |quando correpta est, quando producta. scire debemus quia, si correpta fuerit, |in passiuo in e exit, non in i. in actiuis habetur ante litteras i; in passiuis |habetur ante syllabas e. in prima et illic ante literam est a et illic |ante syllabam producta; in secunda et illic e producitur et illic e |0224| producitur; tertia in actiuo i habet correptam, in passiuo non habet i litteram |correptam, sed pro i e. hinc apparet quoniam correpta est. puta lego |legis: qualis sit ista littera non intellego, fac passiuum legor legeris. si |seruasset ipsam litteram, erat producta. non autem seruauit, sed mutauit, |unde apparet quia correpta est. numquam potest mutare, nisi quando |corripitur, ut lego legis, legor legeris. numquid aut produxit, quo modo |dicimus doceor doceris, aut seruauit, quo modo dicimus nutrior nutriris? |ergo si correpta fuerit, in e mutat; si producta fuerit coniugatio, non |mutat, sed seruat ipsam [coniugationem], ut si dicas nutrior nutriris. |non dicimus nutreris, quem ad modum legeris, sed nutrio nutris, nutrior |nutriris. ecce habes unum discrimen ipsius; est aliud. quando correpta |est, in e mutat imperatiuum; quando producta est, in i permanet. puta |lego legis lege, ecce in imperatiuo modo mutauit i in e, et correptum est: |nutrio nutris nutri, ecce seruauit ipsam i in imperatiuo, et productum est, |non facit nutre. est item aliud in paenultimis syllabis infinitiui modi, non |in ultimis, sed in paenultimis syllabis. quando inuenitur tempus |productum, producitur; quando inuenitur tempus correptum, correpta est |coniugatio. puta legere quando dico, numquid produxi paenultimam? legere |breuis est. e contrario si producta sit coniugatio, producitur: nutrire |producta est, non dicimus nutrere. ecce habes tres rationes, unde |colligas, quando correpta est, quando producta ista coniugatio. quid <autem> |nobis prodest scire istam coniugationem, quando producta est, quando |correpta? quid? propter rationes temporum. de nullis enim rebus |possumus tempora colligere nisi de istis coniugationibus. |ecce prima et secunda coniugatio futurum tempus in bo mittit, amo |amas amabo, doceo doces docebo [prima ergo et secunda futurum tempus |in bo mittit indicatiui modi, amo amas amabo, doceo doces docebo]. |tertia coniugatio, si correpta fuerit, futurum tempus in am mittit, lego |legis legam, curro curris curram. ecce iam diximus de correpta tertia |coniugatione. si producta fuerit, iam noli Donatum sequi, sed tene istam |regulam quam tibi dico. diximus ergo, prima et secunda coniugatio |futurum tempus in bo mittit, amo amas amabo, doceo doces docebo. tertia |coniugatio, si correpta fuerit, in am mittit, si uero producta fuerit, iam |recede a ratione ista quam legimus hic in Donato, noli eum sequi, sed |hoc tene quod tibi dixero [ergo tertia coniugatio producta inuenitur |aliquotiens et in am et in bo]. ergo uide quid dico: tertia coniugatio |producta inuenitur aliquando et in am et in bo simul mittere, aliquando |in bo tantum modo. uideamus quando et in am et in bo simul mittit. |dimitte iam illas quinque res, quas tibi dixi superius ut requiras [modum |0225| tempus personam], et require unam rem tantum modo, primam personam |ipsius. lego ipsa est prima persona, canto ipsa est prima persona. ergo |quando uis iudicare de tempore futuro indicatiui modi tertiae coniugationis, |inspice primam personam et considera, ante primam personam quae sit |littera. si enim inueneris ante ipsam personam primam <quae sit littera>, |tunc potes iudicare, quando mittat futurum tempus in am, quando in bo. |ante ipsam primam personam in ista coniugatione producta non inuenis |nisi duas litteras, e et i. audio et eo: audio, i est ante o; eo, e est |ante o. ergo duae sunt istae litterae quae possunt inueniri ante o in |tertia coniugatione producta, i et e. si i fuerit, quo modo uis mittit |futurum tempus. si dixeris audio, i ante o, quo modo uis ac libet tibi facere, |et audiam et audibo; polio, et poliam et polibo; nutrio, et nutriam et |nutribo, quia i habet ante o. si autem i non habeat ante o, sed e habeat, |futurum tempus in bo mittit, exeo exibo: exiam non dicimus, soloecismus |est; eo eam non dicimus. uiderint, quid auctores habeant. scio enim |quid possit dici contra istam regulam. tamen tu hoc serua liquide. ergo |uide quid dicit. quotienscumque uis scire, quem ad modum futurum tempus |mittat tertia coniugatio producta, redi ad primam personam indicatiui modi |et quaere, quam litteram ante se habeat. non potest habere nisi duas |litteras, i et e. si i habuerit, audio futurum tempus facit audiam et |audibo; si e habuerit ante o, fac futurum tempus eo ibo, exeo exibo, |tantum in bo mittit. forte dicas: unde hoc conprobamus? habes hanc |regulam scriptam in Probo, sed sic, ut artem plane secutus esset. et hoc |ipsum unde probas? audi exemplum unum de Vergilio et unum de Terentio. |habemus in Vergilio |«audiam et haec manes ueniet mihi fama sub imos»; |audiam ait, ecce in am misit. Terentius ait «matris seruibo |commodis»; ille in bo misit. ecce ille in am misit, ille in bo; et utraque |tertia est coniugatio producta, ante o i habet, puta audio audiam, seruio |seruibo. si in am mitteret, sic debueramus dicere seruiam, quem ad |modum audiam; si in bo mitteret, sic debueramus dicere audibo, quem |ad modum seruibo. sed iste unam partem posuit, ille unam. unde apparet |quoniam utrumque dicimus. si i habuerit ante o, quo modo uis fac |futurum tempus, et audiam et audibo; si e habuerit ante o, futurum tempus |0226| in bo tantum mittit, ut eo ibo, exeo exibo. ita se habent regulae; modo |rationes ipsas uideamus. quare aut illa quae i habet ante o futurum tempus |in duas litteras mittit, aut illa quae e habet futurum tempus in unam |mittit? certe una coniugatio neganda est, id est aut utraque in unum |debet exire aut utraque in utrumque tempus. quae res facit discrimen? |illa res facit: omnis secunda coniugatio e habet ante o, necesse est, nec |potes inuenire unum uerbum contrarium, ut est illud, sedeo sedes; ecce |e habet ante o secunda coniugatio. doceo doces secunda est, moneo |mones secunda est, uoueo uoues secunda est. ergo sedeo moneo doceo |uoueo, omnia secundae sunt coniugationis. non inuenitur penitus uerbum |secundae coniugationis, nisi e habeat ante o. uerbum secundae |coniugationis hanc habet regulam, ut in bo mittat. ecce habes iam unam |rationem. secunda ratio: coniugatio secunda futurum tempus in quid mittit? |in bo, ut diximus in illo loco, ut doceo doces docebo; ecce secunda est et |futurum tempus in bo misit. ergo si secunda coniugatio in bo mittit |futurum tempus, et secunda coniugatio est quae e habet ante o, etiamsi |tertia coniugatio fuerit producta, tamen, quoniam item habet ante o e et habet |similitudinem secundae coniugationis, necesse habet trahere tempus |secundae coniugationis, ut futurum tempus in bo mittat, ideo quoniam |similitudinem trahit secundae coniugationis. ergo et tertia coniugatio producta |in bo mittit. qua ratione? quoniam tertia ista coniugatio uelut speciem |habet secundae coniugationis, et secunda coniugatio in bo mittit. ecce |causa quae coegit ut futurum tempus illa tertia coniugatio producta in bo |mitteret [quoniam illa secunda coniugatio speciem habet tertiae |coniugationis productae]. tertia autem coniugatio correpta futurum tempus in |quid mittit? in am. sed necesse est ut tertia coniugatio producta etiam |in bo mittat. ergo ideo dissentiunt sibi: illa ut in bo mittat illa ratio |facit, quoniam speciem habet secundae coniugationis, et in secunda |coniugatione futurum in bo mittit; altera i habet ante o. uide ergo, quem ad |modum hoc dixerim, quotiens i habet ante o, imaginem habet tertiae |correptae; sed quod imaginem habet tertiae correptae, in am debet |mittere, quia tertia correpta in am mittit. sed ista tertia coniugatio producta |in bo mittit. ergo unum tempus, quod in bo mittit, quasi proprium |habet, quoniam producta est; unum, quod [futurum tempus] in am mittit, |non habet suum, sed propter similitudinem correptae coniugationis. quem |ad modum illa tempus futurum necesse habuit in am mittere, sic ista |necesse habuit propter similitudinem secundae coniugationis in bo mittere |0227| futurum tempus. istae sunt ergo coniugationes, et sic seruata sunt |tempora, nec aliter. transit in genera. |genera uerborum ista sunt, actiua passiua neutra communia deponentia. |diximus etiam in principio quod uoluerunt grammatici ista differentiae causa |introducere. ceterum omne uerbum duas res significat, aut agentis aut |patientis, nec potest alia inueniri significatio. quicquid est in significatione uerborum, |aut agentis est aut patientis. si dicas lego, agentis est; si dicas legor, patientis |est. quid si neutrale fuerit? necesse est aut patientis sit aut agentis. ecce nato |et uapulo utrumque significat, sed nato ego agentis est; uapulo autem |quando dico, ego patior, ecce neutrum uerbum est, et tamen seruit illis |duabus significationibus. item loquor quis nesciat quoniam deponens |uerbum est? et nihilo minus, quando dico loquor ego, facio ego: et |deponens est et habet agentis significationem. ergo non potest fieri ut inuenias |uerbum ut aliud significet, quam aut agentis aut patientis. tamen causa |differentiae propter inchoantes ista grammatici docuerunt, et uoluerunt |actiuum uerbum esse quod in o exit et accepta r littera facit ex se |passiuum. puta lego: tempta, utrum Latine possumus dicere lego, nisi |possumus dicere legor. ergo apparet quoniam illud actiuum est, quia non |potest aliter esse actiuum, nisi accepta r littera faciat passiuum. item non |potest esse passiuum, nisi redeat in actiuum. legor, tolle inde r, facit |lego; apparet ergo quoniam passiuum est. neque ante actiuum potest |esse, nisi faciat passiuum, neque ante passiuum potest esse, nisi faciat |actiuum. uide definitionem Plinii Secundi, quem ad modum definiuit |fortiter, et definiuit, quid est actiuum, quid passiuum. et si uere quaeras |secundum rationem, hoc est quod dixit Plinius Secundus. dicit: actiuum |est quod alio patiente nos facimus, passiuum est quod alio faciente nos |patimur. ut puta, si dicas uerbero uerberor, ecce proprie actiuum et |passiuum est. quando enim dicimus uerbero, ego facio, alter patitur; quando |dicimus uerberor, alter facit, ego patior. ista sunt proprie actiua et |passiua, quae uersantur inter duas personas. ista proprie; illa uero, ubi una |persona utrumque agit, non uidentur proprie dicta esse, sed abusiue. nam |quando dico nato, ego quidem ago, sed alter non patitur, id est quando |dico nato, ego quidem, quantum ad me pertinet, ago, quantum ad aliam |rem, non tamen patitur. et idcirco uerba actiua specialiter haec dicuntur; |illa uero neutra dicuntur, non quoniam neutrum significant, sed quoniam |non utrumque significant, id est alium facere, alium pati. quare hoc tibi |0228| dixi? nequis tibi diceret: quo modo dicis non esse significationes nisi |duas, agentis et patientis, cum inueniantur etiam alia uerba? sed qui dicunt |duas esse significationes, agentis et patientis, tenent se ad illas res quas |dixi, id est Plinii Secundi definitionem. qui autem dicit alia uerba esse, |tenet se ad illa quinque, quae tibi dixi. dixi tibi enim illud actiuum esse, |quod alter facit, alter patitur, illud passiuum esse, quod alter patitur, |alter facit. quando dico nato, ostende mihi utrumque; ecce non inuenis. |ergo quid habes dicere? actiuum esse? sed non alter patitur. passiuum |esse? sed ipse solus agit, alter non patitur. ergo si nec illud nec illud |possumus dicere, superest ut neutrum sit. ideo admiserunt ipsi ut |dicerent neutra communia deponentia, propter illam definitionem. ergo actiuum |est quod o terminatur et accepta r littera facit passiuum. et deponentia r |littera terminantur; sed si quasi passiuum est <et> r littera sublata non facit |actiuum, deponens est. si autem quasi actiuum est et non accipit r |litteram, neutrale est. puta nato non facit nator; ergo nato neutrale est |[scribo non facit scribor, ergo neutrale est]. ergo deponentia sunt contraria, |quae uidentur quasi passiua esse nec redeunt in actiua, ut luctor loquor. |quaesitum est, quare dicantur deponentia. inuenimus in artibus istis |uulgaribus ideo dicta esse uerba deponentia, quoniam r litteram non |deponunt, κατὰ ἀντίφρασιν quod dicitur, id est e contrario, quem ad modum |dicimus lucum ab eo, quod non luceat, quem ad modum parcas dicimus |ab eo, quod non parcant; ideo dicimus et deponens uerbum quia r litteram |non deponat. falsissimum est. qua ratione? si enim ideo dicitur |deponens uerbum, quia r litteram non deponit, incipit et commune deponens |esse. nam communia uerba r numquam deponunt. uador, quando dico: |uador ad iudicium, id est uadimonium promitto, numquid possum dicere: |uado illum ad iudicium? osculor, numquid possum dicere osculo? ergo |falsum est. quare ergo dicitur uerbum deponens? quoniam deponit |participium futuri temporis, quod in dus exit. puta loquor, fac participium |praesens loquens, praeteritum locutus, futurum locuturus; loquendus non |facit. puta siqui dicat: posteritati loquendi, dico soloecismus est, sed |debemus dicere: posteritati locuturi. ergo uerbum deponens non ideo |dicitur, quod non deponat r litteram, sed quod unum participium deponat |de duobus futuris; deponit autem illud quod in dus exit. commune autem |uerbum est quod et agentis et patientis significationem similiter profert, |ut est illud, criminor. tamen nequi tibi obiciat apud Statium: legimus |0229| enim apud Statium, cum sint uerba deponentia, tamen futurum tempus |etiam in dus mittere. quid ergo? dicemus eum soloecismum fecisse? |dabimus ei excusationes: excusatio enim huic rei danda est. si uis |aliquid eloqui, penitus uti non debes; si autem uis ponere, adhibe aliquam |excusationem. primum participium sine uerbi origine fecisse, ideo fecisse, |quoniam habemus usurpandorum participiorum licentiam, ut diximus et |in Terentio [loquendus participium est sine uerbi origine]. ergo quando |dico loquendus, participium est sine uerbi origine; quoniam est licentia |formandorum participiorum, licet mihi formare participium sine uerbo. |deinde illud: quando facit participium futuri temporis in dus, iam non |potest uerbum deponens esse, sed commune, ut, quando dico loquendus, |non sit loquor te, sed sic sit, loquor a te. cum enim fecerit commune |uerbum, accipiet quattuor participia et duo futura incipiet admittere. |nouimus enim commune uerbum esse, criminor te et criminor a te. ergo |cum desinet uerbum deponens <esse> et fiet commune, agentis et patientis |significationem habet. commune ergo uerbum est, quod et agentis et |patientis significationem similiter profert, ut si dicas criminor: nam et |criminor illum possum dicere et criminor ab illo. haec autem confusio |discernitur casibus. nam si iungas accusatiuum, agentis est, criminor |illum; si iungas ablatiuum, patientis est, criminor ab illo, nec aliter. |sunt aliqua uerba neutra uel neutralia, sicut diximus, ut actiua in o |et ipsa exeuntia. uoluerunt enim et in hoc ipso discretionem facere, quando |est neutrum, quando neutrale. neutrum nomen uolunt dici, neutrale |uerbum uolunt dici. puta si dicas hoc nomen quale est? neutrum. hoc |uerbum quale est? neutrale. sed adhibuerunt istam differentiam sine |causa nulla extante ratione. ergo uerba neutra sunt quae in o exeunt, |ut est nato cogito; sunt quae in i exeunt, ut odi noui memini; sunt |quae in um exeunt, ut sum prosum; sunt quae in et exeunt, ut pudet |taedet. sed scire debemus non esse neutralia firma et plena, nisi quae |in o exeunt, ut est nato. illa uero quae in i exeunt, ut odi, uel in um, |ut prosum. uel in et, ut pudet, ista actiua iudicantur. ista tria, odi noui |memini, inuenimus apud auctores uarie posita. hoc ipsum memini cuius |temporis est? odi noui cuius temporis est? ex re intellegimus praesentis |esse temporis, ex ratione intellegimus praeteriti esse temporis. <odi illum |sic dico>, quo modo amo illum dico. amo cuius temporis est? |praesentis. ecce praesentis est amo illum, odi ergo et ipsum praesentis est: |0230| si amo illum praesentis est, et odi illum temporis praesentis est. ecce |elocutio docet hoc ipsum uerbum odi esse praesentis temporis. numquid |enim sic dico, amaui illum? non, sed illum hominem amo. ergo et |ita dico, illum hominem odi: quem ad modum [dico] illum hominem |amo tempus praesens est, sic et illum hominem odi sine dubio |praesentis est. ergo uidetur odi temporis esse praesentis secundum |elocutionem; secundum artem non potest esse. qua ratione? quoniam nullum |tempus praesens est quod in i mittat [ut est illud, nato], semper in o |exit. quod ergo tempus erit, quaeramus, quod in i exit, et tunc |possumus ad illius similitudinem hoc facere, odi. feci legi scripsi praeteritum |tempus est perfectum. ergo ista dubia siqui te interrogauerit et dixerit: |odi cuius temporis est? si ad elocutionem, concedo tibi ut sit praesentis |temporis; si ad regulam, necesse habeo dicere praeteriti temporis. |nullum enim potest praesens tempus exire in indicatiuo modo nisi in o. |ecce habes uerba alia in regulis, alia in elocutionibus. alterum adfectum |habent in elocutionibus, alterum in regulis. sum, et hoc defectiuum est |ea ratione, quoniam nulla pars ita exit secundum ipsam regulam, quoniam |nullum praesentis temporis uerbum potest inueniri in um exiens, sed in |o. hoc autem in um exit, ergo defectiuum est. pudet similiter |defectiuum est. superius diximus pudet taedet uerba esse inpersonalia, et modo |dico defectiua; sed dixi tibi etiam tunc quoniam tertiae sunt personae de |uerbo perfecto. ut puta noli haec ponere exempla, sed alia ponamus: |puta doceo doces docet tale est quem ad modum illud, sedeo sedes sedet |tale est quale pudet, tale est quale paenitet. ergo ideo dixi modo ista |uerba esse defectiua, quia in et exeunt, et omnia quae in et exeunt |tertiae sunt personae a uerbis perfectis. si una est deficientibus duabus, et |illo loco bene inpersonale dixi, et hoc loco bene defectiuum dixi, quoniam |uidetur hoc factum esse uerbum perditis duabus personis. |uerbum quam declinationem inchoauerit ab initio, ipsam debet |seruare usque ad finem. puta actiuum usque ad finem ipsam debet actiuam |seruare, passiuum usque ad finem passiuam debet seruare. puta lego |actiuum est, lege actiuum est, utinam legerem actiuum est, cum legam |actiuum est, per omnes modos debet esse actiuum. iterum legor, legere, |utinam legerer, cum legar, ubique passiua declinatio est. ergo uerbum |quam declinationem inchoauerit, ipsam debet perducere usque ad finem |exceptis paucis. nam sunt uerba quae miscent istas ipsas declinationes. |debemus illa scire, ne nobis faciant errorem. gaudeo, ecce hoc uerbum |duas istas declinationes confusas habet. nam praesenti tempore et |0231| praeterito inperfecto et futuro actiuam habet declinationem, praeterito perfecto |et plusquamperfecto passiuam habet declinationem. gaudeo tale est quale |doceo, gaudebam tale est quale docebam, gaudebo tale est quale docebo. |e contrario uenit ad tempus perfectum, gauisus sum, gauisus eram: tale |est gauisus sum, ac si dicas doctus sum; tale est gauisus eram, ac si |dicas doctus eram. ergo quo modo discriminas ista uerba? ut per |tempora diuidantur. sic autem tempora in omnibus diuiduntur, [indicatiui] |ut praesens tempus et praeteritum inperfectum et futurum actiuam habeat |significationem, praeteritum perfectum et plusquamperfectum passiuam |habeat significationem. gaudeo gaudebam gaudebo, ista actiua sunt; |gauisus sum gauisus eram passiua sunt. audeo similiter, audebam audebo; |tempus perfectum ausus sum, ausus eram. et dicunt ista inaequalia: non |enim aequalem habent declinationem. praesenti enim et praeterito |inperfecto et futuro actiua sunt; praeterito perfecto et plusquamperfecto |passiua sunt. gaudeo et audeo anomala dicuntur. et coaceruauit Donatus |multa uerba et fecit nobis confusionem: ait sic, ista confusa sunt, id |est anomala sunt, uescor fero edo prandeo nolo uolo. ecce ista re uera |inaequalia sunt [dixit re uera quia anomala sunt]. sed tamen non unam |anomaliam habent uerba omnia. nolo et uolo alteram habent anomaliam: |nam nolo et uolo anomala sunt, sed non sic quem ad modum illa, audeo |gaudeo. nam ecce nolo uolo, debueramus secundum regulam dicere nolo |nolis nolit, et dicimus nolo non uis non uult; item uolo uolis uolit, et |dicimus uolo uis uult. anomala sunt alia ratione, non ut illa. item edo |anomalum est, sed non est ita, neque quem ad modum quattuor priora |neque quem ad modum ista sequentia; sed ecce debueramus dicere edo |edis edit, et dicimus modo edo es est, id est comedo. et uerbi causa |hoc ipsum comedo comedis comedit debuimus dicere, et dicimus comedo |comes comest. ergo quod audis apud Donatum, ista uerba anomala |sunt, noli putare unam anomaliam esse, id est unam inaequalitatem. |nam ecce in istis, id est audeo gaudeo, alia est; item in istis, id est |nolo uolo, alia est; item in eo quod est edo similiter alia est. |incipit tractare de his uerbis, quae uerba naturali ratione non |possunt tota declinari. quid est tota? id est per omnes personas, per omnes |modos. nec tibi aliqui faciat quaestionem et dicat tibi, declina mihi ista |uerba. penitus non declinantur. sunt uerba aliqua, quae uerba naturali |ratione defectiua sunt et perdunt uires omni ratione. amabo, ut sit amabo |uerbum blandientis, «amabo, cur puerum adposuistis hic ante ostium?» |0232| infit inquam quaeso aio, omnia ista uerba non habent rectum ordinem |declinationis. quid ergo faciemus? quoniam nos ars deficit, debemus |recurrere ad auctoritatem. nouimus enim sermonem Latinum his rebus |contineri, usu arte auctoritate. usu non inuenimus, quoniam defectiuum |uerbum est, et quod deficit usum non habet: per usum enim deficit, si |est defectiuum. uel ad artem debemus recurrere? in ipsa arte legimus:|non sunt perfectae declinationis. ergo si et usus non est, et ars non |inuenitur, ad ea nos referamus, ut ea tantum dicamus, quae lecta sunt. |puta infit: legisti de hoc uerbo tres uel quattuor personas, haec sola |inuenisti, his solis utere; non debes ad similitudinem declinare. ne dicas |mihi infio infis infiebam infieram, quem ad modum puta audio audis |audiebam audieram. in istis defectiuis uerbis non possumus per |similitudinem nouam conponere declinationem, sed utimur tantum modo personis |repertis, quas inuenimus in auctoritate. ergo infit inquam quaeso aio, |omnia ista defectiua sunt et non possunt rite declinari. |omnis prima persona in uerbo corripitur: lego, go breuis est. |necesse habuit Donatus dare istam regulam propter Graecam rationem. |Graeca enim uerba omnia in prima persona producuntur, ποιῶ. hoc |ergo scitote, quoniam omnis prima persona productam o habet Graecam. |Latini tamen necesse habuerunt ab hac regula discedere, et nemo dicit |Latine legō, sed legŏ, nemo dicit dicō, sed dicŏ, similiter scribŏ: |naturaliter breuis est. ergo omnis prima persona naturaliter breuis est exceptis |monosyllabis. monosyllabae enim partes orationis producuntur. non |possumus dicere dŏ stŏ nŏ [unde «nare per aestatem liquidam»]; |omnis ista prima persona in monosyllabis producitur. uis scire quoniam |ratio monosyllabarum producitur? facio ut non sint monosyllabae per |conpositionem, et redeunt ad illam naturam. dō producta est, reddŏ |correpta est. stō producta est, adstŏ constŏ, iam illae corripiuntur, ut scias |quoniam tunc sunt productae, quando sunt monosyllabae; cum autem |coeperint esse polysyllabae, fiunt breues. hoc tu scire quidem debes, ut |naturali ratione breuis sit prima persona. tamen auctores produxerunt. |et paene Vergilius hanc rationem secutus est Graecam, ut longas ponat |frequenter, «canto quae solitus si quando»: canto, to longa est [et |in aliis] posita. tamen inueniuntur uerba apud ipsum Vergilium, ubi |breuis sit o, «nunc scio quid sit amor». ecce breuis est. neoterici |autem omnes, Statius et alii, maiores sunt in illa parte quae breuis est, |quam in illa quae longa est, contra Vergilium. omnis ergo o in prima |persona semper corripitur exceptis monosyllabis. |0233| sunt aliqua uerba, quae uerba secundum potestatem et uoluntatem |nostram possunt habere uel actiuam uel passiuam significationem. puta |lego: quando uolo agentis significationem dicere, dico <lego>, puta lego |Vergilium; non possum dicere legor Vergilium. hic * quaedam uerba, |ubi nulla necessitas est, sed arbitrium tuum, ut est tondeo et tondeor. |quod uis dicis, et tondeo mihi caput et tondeor mihi caput, fabrico |et fabricor istam domum, punio illum et punior illum, populo et populor, |«populantque ingentem farris aceruum», «populatae, uexatae, | funditus euersae prouinciae»: et adulo et adulor, obsono et |obsonor, «obsonat, potat, olet unguenta»; ecce obsonat, et aliter |iterum in ipso Terentio. ergo uides ista uerba quod non habent |quandam necessitatem, id est in arbitrio tuo est, utrum uelis dicere punio |illum aut punior illum. hoc quidem uerum est, quoniam ita lectum est. |pasco illum et pascor illum, et pasco illas herbas et pascor illas herbas; |non [pascor] quem ad modum modo dicimus: ab illo pascor et ego |illum pasco, sed pascor illam rem, «pascuntur et arbusta |passim», id est comedunt. ergo multa sunt ista uerba, quae in arbitrio |nostro posita sunt. tamen melius feceris, si hanc ipsam licentiam seruata |ratione discriminaueris. scire debes quidem quia licet tibi dicere et pasco |et pascor. tamen melius est ut, quando te alter pascit, dicas pascor, |quando tu alterum, dicas pasco illum; non quoniam illud non licet tibi |dicere, sed et licet et iure dicitur, tamen melius est, si sic discrimines |[lauo, et ego lauo et ego lauor]. quare dixi tibi melius est ut sic |discrimines? quoniam sunt aliqua quae naturali ratione ostendunt ipsam |discretionem. ecce puta lauo: puta de me ipso possum dicere lauo ego et lauor |ego. de balineo quid possum dicere? balineum lauat. hoc bene |dicimus. balineum lauatur quem ad modum possumus dicere? nam lauat |balineum nos. numquid a nobis balineum lauatur? homo enim lauatur. |ergo quoniam in quibusdam inuenimus naturalem discretionem, idcirco |debemus seruata ratione haec dicere. tamen pro arbitrio tuo, quem ad |modum uolueris, dicere potes tondeo et tondeor, lauo et lauor, fabrico |et fabricor, munero illum et muneror illum, partio et partior, |«prouincias inter se partiuerant», ecce neutrale est; «et socios partitur |in omnes», ecce deponens est: et adsentio et adsentior. adûlo media |syllaba producitur. plane in isto uerbo Plinius Secundus dedit unam |0234| rationem. quid est adûlo et quid est adûlor? dicit discretionem per casus. |quando uis quasi actiuam significationem introducere, <accusatiuum fac, |adulo illum; quando uis quasi passiuam significationem introducere>, |datiuum fac, adulor illi: et adulo illum et adulor illi. et re uera hanc |rationem etiam Cicero secutus est: nam in fine Pisonianae in ultimo capite |ita dixit, «omnes adulantem», non dixit omnibus adulantem. ergo |adulor illi dicimus [et adulo illi] et adulo illum. |ista iam quae secuntur leuia sunt: praeterea scire debemus esse |aliqua uerba simplicia quae possunt fieri conposita, esse aliqua simplicia |quae non possunt fieri conposita, esse aliqua conposita quae non possunt |fieri simplicia, esse aliqua conposita quae possunt fieri simplicia. quattuor |sunt res: est simplex quod potest esse conpositum, ut puta pono repono; |est simplex quod non potest esse conpositum, aio, reaio nemo dicit; |quaeso, requaeso nemo dicit. item e contrario est conpositum quod potest |fieri simplex, ut hoc ipsum quod dixi, repono; est conpositum quod non |potest fieri simplex, ut conpleo, nemo potest dicere pleo. |accidunt etiam numeri, singularis et pluralis: singularis lego, pluralis |legimus. temptauerunt non nulli dicere accidere uerbo etiam dualem |illum numerum Graecum. Graeci, quando de uno loquuntur, ita dicunt, |unus homo legit; quando de multis, ita dicunt, multi homines legunt; |quando de duobus, nec legit dicunt nec legunt, sed legêre. quaeritur |utrum hic numerus possit admitti ad Latinitatem. ait Donatus: non potest, |genus est figurae. et re uera, quando possunt dicere de quingentis |hominibus legere. quantum ad Graecam rationem pertinet, non potes hoc |dicere, de duobus autem potes dicere. legere autem quando dico, et de |duobus potes dicere et de multis. et quid est legere? nihil aliud, nisi |quod et legerunt, quia hoc significat legere quod legerunt. quare |maluerunt maiores nostri duplicem regulam dare? metrorum causa. uis scire |quoniam propter metra hoc fecerunt? facio uersum, per illam syllabam |stat, et per illam non stat. puta legere rudentes: legere rudentes stat; |legerunt rudentes, non stat uersus. ergo quoniam sunt aliqua, ubi |exigatur breuis syllaba, aliqua, ubi longa, ideo duplicem regulam fecerunt. |tamen quantum ad sensum pertinet, hoc significat legerunt quod legere. |accidunt figurae, simplex et conposita: simplex est, ut lego, |conposita, ut neglego. |accidunt etiam tempora. tempora sunt naturaliter tria, praesens |praeteritum et futurum. sed illud praeteritum soluitur in tria, in |inperfectum, in perfectum et plusquamperfectum. ergo quinque erunt tempora: |0235| inuenitur praesens, praeteritum inperfectum, praeteritum perfectum et |plusquamperfectum et futurum. debemus diligenti ratione ista tempora |colligere et sic etiam uti ipsis temporibus, quoniam grauia uitia sic faciunt |plerique: multi homines utuntur perfecto pro plusquamperfecto, aut |praeterito pro futuro, aut praesenti pro plusquamperfecto. interim scire |debes ipsas definitiones. puta praesens est quod agitur, quod in re est |penitus, quod tunc est, cum fit: hoc est praesens, si dicas lego; nemo |tibi potest dicere lego, nisi qui adhuc agit hoc officium. inperfectum <est> |quod omissum est, sed non conpletum, ut legebam: qui dicit legebam |docet se desisse nec conplesse: hoc est inperfectum, ubi omisimus aliquid |nec conpleuimus. perfectum est, ubi conpleuimus paulo ante, ubi iusta |ipsa perfectio est, id est legi, ac si dicas: modo desii, iam tamen re |peracta. plusquamperfectum est [iam] res olim conpleta, ut puta |legeram. futurum est quod necdum factum est, sed fieri potest, legam |scribam. ergo siqui ita loquatur, numquid non tibi uidetur pessime loqui? |uerbi causa festinanter uadis nescio quo per plateam, occurrit tibi amicus |et dicit tibi: quo uadis? ut aduertas, quam grauia sic fiunt uitia. dicit |tibi: quo festinas? dicis: ad auditorium festino. quare? melius, si |participialiter utaris et dicas: quoniam dicturus sum. ecce per |participium sane locutus es: dixisti enim te necdum fecisse, sed facturum esse. |si autem sic dicas, quo festinas? ad auditorium. quare? hodie dico, |soloecismum fecisti. dico enim non est nisi eius qui agit, qui iam facit |hoc ipsum. ergo siqui dicit: hodie dico, qui adhuc uadit ad dicendum, |iam uidetur soloecismum facere. de illa re dico, de significatione ipsorum |temporum, quem ad modum utamur ipsis temporibus. definitiones ipsas |tene, et tunc intellegis, quem ad modum uti debeas. praesens est quod |agitur; inperfectum quod omissum est, sed non conpletum; perfectum est |quod conpletum est, sed paulo ante; plusquamperfectum quod conpletum |est olim; futurum quod imminet. ergo siqui dicat: festino, quia hodie |dico, non bene loquitur, ea ratione quoniam non uidetur hoc agere, |sed acturus esse. ergo melius dicit: dicturus sum. |illud quaesitum est, utrum possumus dicere: cras dico. subtilis quaestio |est. multi ergo quaesiuere, utrum possumus dicere: cras dico: cras futuri |temporis est, et dico praesentis temporis est: utrum possit ratio ista consentire, |et dixerunt, non potest. quare? quia discrepant ista tempora. ergo quid |habeo dicere? nam cras futurum est, dico praesentis temporis est. ergo |manifestum est quoniam non possumus hoc dicere. si hoc non possumus |dicere, quid iam habemus dicere? hoc dicimus, cras dicam. sed si hoc |0236| dicas, occurrit alia quaestio. cuius temporis erit dicam? futuri. cras |cuius temporis erit? futuri. ergo qui dicit: cras dicam uidetur quoniam |hoc dicit, non cras dicam, sed dicit: post cras dicam. cras signum |est unius temporis futuri. cum iterum uenerit cras, cras dicit dicam, |ecce aliud futurum, et uidetur quasi uitiose loqui. subtilem rem |inuenerunt, et tamen hodie sic utimur, cras dicam. non enim duo futura |sunt. qua ratione? quoniam quando dico dicam, promissio est, et |quando dico cras, promissio est, id est si hoc ipsum futurum iam |contigit, sed et postquam contigerat, iterum tu diceres aliud futurum, tunc |esset geminum futurum. utrumque autem differs ad tempus futurum, |et iam non differs ad duo tempora futura, sed ad unum. animaduerte |hoc ipsum quod dico, ut intellegas. aliud est, quando dico: hodie dico |et cras dicam. ecce re uera duo tempora sunt: significaui enim rem |praesentem et rem futuram. quando autem dico tibi: cras dicam, non |significo futurum et exinde aliud futurum, sed duo futura simul |pronuntio, id est duo futura sunt et simul significant. cum ergo tempus |aduenerit, cum dicam, non uideor quasi a secundo iam conpleto inchoare aliud |futurum, sed quasi duo significare ad unum futurum. et idcirco iusta |ratione hoc dicitur. ergo siquis tibi hoc iterum dicat, exponis mihi hodie |lectionem? si dicam expono, soloecismus est. non enim exponis, non |adhuc facis, sed facturus es. ergo non debuit dicere expono, sed |exponam. item in perfectis temporibus et ibi sunt grauia uitia. si uelis |dicere puta: iam legeram, iam legi, et tamen non teneo lectionem, ecce |praeposterius usus es re olim facta ante rem paulo post factam. non |ergo sic debes dicere, sed ita debes loqui, iam legi, iam legeram, et |olim iam legeram, et tamen non teneo lectionem. si permutes ordinem, |tum stabit elocutio. ergo ut uitemus ista, debemus tenere definitionem |temporum. |personae uerbis accidunt tres, prima secunda tertia. prima est quae |dicit, ipsius hominis loquentis, ut puta lego scribo dico. haec persona |stulte accipit nominatiuum. licet dicat iste recipere, aliter recipit: non |persona recipit, sed elocutio recipit nominatiuum. ceterum ipsa persona |numquam recipit nominatiuum, persona prima non eget nominatiuo. siqui |uelit tibi dicere: quid facis? puta lego, non solum dixit quid faceret, |sed etiam se ipsum ostendit legentem. ceterum si tibi dicat: expecta, |ego tibi lego, abundat. hoc enim ipsum lego numquid significat etiam |nisi ego? ipsa persona habet etiam in se pronomen, habet in se uim |0237| pronominis. et numquid possum dicere: ego tibi lego? ecce dixisti: ego |tibi lego, sed non ob hanc causam, ut te ostenderes, sed ut alium non |ostenderes. nam puta quinque stant, et ab omnibus speras [numquid] |accipere lectionem. quando dico: expecta, ego tibi lego, non id ago, |ut me ostendam, sed ut a ceteris segregem, ne incipias ab aliis |expectare. melius est tamen, si prima persona non accipiat nominatiuum, |lego scribo. secunda autem persona necessario tenet uocatiuum, legis |scribis audis, tenet uocatiuum. tertia nominatiuum tenet, legit ille, scribit |ille, currit [puta] ille. ergo prima non eget casu, secunda uocatiuum |semper tenet, tertia nominatiuum semper tenet. qua ratione hoc dixit? noli |putare ex superfluo hoc eum fecisse. habemus in antiquis auctoribus, |praecipue in antiquis poetis inuenimus uarie iunctas istas personas, credo, |<quia> adhuc indefinita erat ista ratio. |«itis, paratis arma quam primum, uiri»; |et alio loco dixit |«Danai, qui parent Atridis, quam primum arma sumite». |Danai qui casus est? uocatiuus sine dubio. iste uocatiuus casus quam |personam debuit tenere? secundam. parent tertia persona est: ecce |iunxit tertiam personam uocatiuo, «Danai, qui parent Atridis»; debuerat |dicere: o Danai, qui paretis, quod est in secunda persona. ergo propter |confusiones antiquitatis dedit regulam, ut scias, quem casum cui personae |iungere debeas [tertia semper nominatiuum tenet]. |etiam uerba inpersonalia, quae in tres exeunt regulas, ut nouimus, |in tur, in et, in it, habent definitos casus, quibus iungantur. omnia quae |in tur exeunt ablatiuum regunt, legitur a me, quaeritur a te, scribitur ab |illo. ergo quae in tur exeunt inpersonalia ablatiuum habent. quae autem |in it exeunt, datiuum casum regunt, contingit mihi tibi illi. quae in et |exeunt, duas habent regulas, aliquando accusatiuum tenent, aliquando |datiuum. puta accusatiuum, pudet me; non possum dicere pudet mihi. ecce |quo modo accusatiuum tenet. item datiuum tenet, puta libet mihi; non |possum dicere libet me, puta libet me illud facere non est Latinum |penitus, sed libet mihi: libet enim datiuum tenet casum. ergo in tur |ablatiuum tenet, ut agitur a me; quae in it, datiuum casum tenent, ut |contingit mihi. hic nulla dubitatio est. quae autem in et exeunt, |aliquando iunguntur datiuo, aliquando accusatiuo. <quae regula est, quando |datiuo iunguntur>, quando accusatiuo? nulla nisi auctoritatis. in arte non |0238| habes regulas definitas, ut dicas puta tunc, quando illud, aut tunc, quando |illud; sed tunc, quando puta legeris illud uerbum datiuo iungi, ita iungis; |quando accusatiuo, ita iungis. ergo iungitur accusatiuo pudet me, iungitur |datiuo libet mihi. |quo modo diximus esse nomina quae iunguntur casibus, quae nomina |faciunt figuras, sic sunt etiam uerba aliqua quae iunguntur casibus. puta |inimicus malis possum dicere et inimicus malo. secundus a Romulo: |numquid possum dicere secundus Romuli? quo modo illa nomina |addicta sunt casibus, sic sunt uerba aliqua quae tenent genetiuum, quae |datiuum, quae accusatiuum, quae ablatiuum, quae septimum. ecce misereor |semper genetiuum regit; non possum dicere misereor illi, sed misereor |illius. nec te fallat illud uerbum, miseror. miseror quando dicimus, |accusatiuum regit, miseror illum, ut est «nec miseratus amantem»; |regit accusatiuum. sed aliud est misereor, aliud miseror, quantum ad |declinationem pertinet, non quantum ad sensum. nam idem est miseror |illum et misereor illius; sed misereor genetiuum tenet, miseror |accusatiuum. ergo habes uerbum quod regit genetiuum. est uerbum quod regit |datiuum, maledico tibi, et hoc in usu pessime habemus; nemo dicit: |maledixit me ille, sed dicimus: maledixit mihi tantum modo. accuso |accusatiuum regit tantum modo, accuso illum; non possumus dicere accuso |illius. hoc satis Latinum est; nemo potest dicere accuso illius. quis |hoc nesciat? sed timuit uim Graecam. Graeci enim accuso illius dicunt, | κατηγορῶ ἐκείνου. ergo ut faceret differentiam propter Graecam |elocutionem, ideo huius rei reddit rationem. ubi enim dubitatum est, utrum |hoc sic possit dici? semper accuso illum dicimus. sed propter |expressionem uerbi Graeci ideo hoc fecit. auertor ablatiuum regit, auertor ab |illa re, abscedo ab illo. fruor septimum regit, fruor illa re, potior illa re. |ergo habes uerba quae secuntur casum genetiuum, ut misereor illius; sunt |quae datiuum, ut maledixit mihi; sunt quae accusatiuum, ut accuso illum; |sunt quae ablatiuum, ut abscedo ab illo; sunt quae septimum, ut fruor |illa re. |omnis prima persona indicatiui modi temporis instantis numeri |singularis in fine o habet, lego scribo doceo curro nato. si non |habuerit o, iam defectiuum uerbum est, ut odi noui memini, aut sum |prosum, aut pudet; omnia ista quae non in o exeunt defectiua sunt. |ergo dimissis defectiuis (nam nemo dat regulas in uerbis defectiuis, sed |illis tantum modo utimur personis in uerbis defectiuis, quae lectae sunt), |ergo dimissis defectiuis incipit tractare de plenis. plena uerba haec sunt. |0239| prima persona ante ultimam litteram tres uocales habet, e, ut exeo, i, ut |audio, u, ut annuo: o ante o numquam habet, a ante o numquam habet. |puta non potest, quem ad modum illud habet e ante o, ut exeo, aut i, |ut audio, aut u, ut annuo, non potest inueniri a ante o. ecce habes |unam uocalem quae excluditur. item alia uocalis, non inuenitur o ante o |excepto uno Graeco, βοῶ βοᾷς βοᾷ. id est clamo: Vergilius conposuit et |fecit Latinum sermonem, reboo, «reboant siluae et magnus Olympus». |sed Graecum est hoc. ceterum Latinum uerbum non potest inueniri, quod |uerbum ante ultimam litteram habeat o. ergo istas duas diximus uocales |non inuenis, nec a nec o. item tres consonantes non inueniuntur et duae |Graecae, y et z. f non reperitur; idcirco errant qui sic scribunt, triumfo, |per f. nam necesse est ut, litteram illam Graecam φ cum uolueris |exprimere, per p et h et o scribas. Filippus per φ scribunt; Latine si |uolueris scribere, per p et h scribis. puta φίλος Latine per p et h scribis, |et idcirco triumpho sic debet scribi. inde enim habet originem, ἀπὸ | τοῦ θριαμβεύειν. triumphus apud Romanos non fuit nec apud Graecos, |sed ex causa Liberi patris. Liber pater cum uicisset Indos et cum |saltatione et tropaeis rediret, quod uicerat, exinde tractum ut haec |sollemnitas seruaretur imperatoribus uictoribus. nam idcirco, quando uincunt |imperatores, exercitus ante ipsos ambulant, praecedunt milites et dicunt |aliqua lasciua ad imitationem Satyrorum, quem ad modum Satyri ante |Liberum patrem ambulantes dicebant [θριαμβεῦσαι dicunt exultare et |cantare triumpho]. ergo f ante o non inuenis. <item k ante o non inuenis> |legimus enim in litteris quia k non praeponitur nisi sequente a. ergo cum |o sequatur, quo modo potest k praeponi? item q non praeponitur, nisi u |sequatur; cum autem u non sequatur, q praeponi non debet. ergo remoue |istas omnes, a o f k q y et z; istis exceptis litteris, quae non inueniuntur |ante o, reliquae [consonantes] illae iam inueniuntur, e, ut exeo, i, ut |audio, u, ut annuo, et consonantes omnes aliae, puta b bibo, c placo, d |reddo, g ligo, h traho, l inpello, m amo, n cano, r aro, s lasso, x elixo. |potes inuenire omnes litteras ante o exceptis istis. quin etiam illae |duae, i et u, quae transeunt in consonantium potestatem, possunt inueniri |similiter loco consonantium positae: aio, i ante o; ecce modo in non est |uocalis, sed quasi consonans est: adiuuo, ecce inuenitur u ante o; nam |0240| modo transit in consonantis potestatem, et modo u non pro uocali est, |sed pro consonantis potestate. |quaeritur apud artigraphos, quot modis uerba deficiant. Donatus |tenuit conpendium optimum et ait, tot modis uerba deficiunt, quot sunt |quae accidunt uerbis. quot sunt quae accidunt? septem, qualitas |coniugatio genus numerus figura tempus persona. quem ad modum septem |sunt quae accidunt, necesse est ut tot modis uerba deficiant. puta per |qualitates inuenis uerbum defectiuum, ut sit frequentatiuum, et non sit |modus. qualitas enim aut in modis aut in formis est constituta. lacesso |facesso: non potest inueniri primum ipsius, id est principale. ne dicas |mihi ab eo quod est facio facit facto, facit factito, facit facesso; non |potest. nouimus autem quoniam frequentatiua saepe per unum gradum |ascendunt, raro per duos, per tres numquam. ergo habes facio, inde |facto, inde factito. si dicas facesso, iam contra artem ascendit, et nullum |uerbum inuenitur <in> quartum gradum ascendens. ergo lacesso facesso |defectiua sunt per formas, id est sunt frequentatiua et non habent |principales formas. diximus qualitatem in modis <et in formis> constitutam. ecce |habes per formas; lacesso non facit laco. per modos, ut diximus in |Terentio, «cedo», non caedo, ut faciat diphthongon, sed cedo, id est dic: hoc |enim uerbum non habet nisi solum imperatiuum, cedo quid attulisti? |cedo quid dicis? cedo quid facies? et istam unam personam legimus, |nec aliam potes inuenire, cedo et cette, id est unus cedo, multi cette; |numeri est pluralis [cedo dic, cette dicite]. «cette patri meo» habes |etiam apud Plautum, id est date patri meo. ecce per modos et per |formas. et per coniugationes uerba deficiunt, ut est sum es est. si faceret |sum es et, possemus dicere secundae coniugationis; nam secunda |coniugatio per es exit, sed productum, ut sedeo sedes, doceo doces. hoc autem |non producitur, sum ĕs, non possumus dicere sum ēs. unde apparet |quoniam coniugationem nullam habet; nec habet a nec e productum nec |i. per genera: si dicas audeo, deficit per genus. nam si audeo neutrale |est, totum neutrale esse debuit. sed uenit ad tempus praeteritum |perfectum et mutat, ausus sum ausus eram, gauisus sum gauisus eram. per |numeros: faxo dicimus, faximus nemo dicit. per figuras: conpleo, nemo |dicit pleo. per tempora: fero dicimus, ferui nemo dicit. quamquam |0241| temptat Probus mutare hoc ipsum, ut dicas fero tuli, sed si fero tuli facit, |tollo quid habes dicere? quo modo erit praeteritum tempus? sed fero |deficit praeterito tempore. ergo tot modis uerba deficiunt, quot sunt illa |quae accidunt uerbis. plane scire debemus etiam inpersonalia uerba |plerumque deficere, ut puta liquet. et nouimus inpersonale uerbum currere |per omnes modos, legitur legatur utinam legeretur cum legatur. tamen |inueniuntur etiam inpersonalia uerba quae deficiunt, ut liquet: nam liquet, |id est manifestum est, ut est illud, «liquet mihi degenerare». item |miseret defectiuum est, licet inpersonale sit. \\n |aduerbium est, ait, pars orationis dicta, quoniam semper sequitur |uerbum. ideo appellatur aduerbium, non quoniam uerbum sequitur aduerbium, |sed quoniam aduerbium sequitur uerbum. nam potest esse uerbum et non |esse aduerbium; e contrario non potest esse aduerbium sine uerbo. ut |puta quando dico: orator fecit, plena est elocutio: orator nomen, fecit |uerbum est; ecce hoc loco aduerbium non est, et tamen plena est elocutio. |ergo potest esse plena elocutio, ubi sit nomen et uerbum, etiamsi non sit |aduerbium. e contrario ubi est aduerbium, non ante potest esse elocutio, nisi |sequatur uerbum. puta orator cras; ecce orator nomen est, cras aduerbium |est, et tamen adhuc aliquid deest, nisi addideris uerbum. ergo ideo dictum |est aduerbium, quoniam non potest esse sine uerbo. nequi tibi dicat e |contrario ideo esse uerbum, quoniam aduerbium sequitur. ergo aduerbium |est pars orationis dicta, quoniam semper sequitur uerbum. |aduerbia omnia aut a se oriuntur, aut ab aliis partibus ueniunt. |plurima sunt aduerbia quae naturaliter a se nata sunt, plurima sunt quae |aliunde originem ducunt. naturaliter a se nascuntur ita, cras. numquid |habet originem, unde ueniat? non habet. hodie uero habet originem, |unde ueniat, hodie quasi hoc die. docte habet originem, unde nascitur, |doctus docte [habet originem]. ergo sunt quae aliunde originem sumunt. |illa quae a se originem sumunt non possunt habere rationem. quare? |quia prima origo ratione caret. idcirco syllabae uel naturaliter longae |uel naturaliter breues carent ratione, quoniam prima origo est. non potest |in rationem cadere, nisi quod per deriuationem fit; quod autem |principium originis est non habet rationem. ergo aduerbia illa quae a se |nascuntur ratione carent, sed prout inuenta fuerint, ita habes dicere. illa |uero quae aliunde originem sumunt, haec in artem ueniunt. aduerbia |0242| sunt quae a se nascuntur, ut cras horno. horno est hoc anno. puta si |uelis dicere: hoc die fiet, quando dicis: hodie fiet, ad diem praesentem |refers. quid si uelis dicere <hoc anno> aduerbialiter non hodie sed |horno debes dicere, puta horno factum est, id est hoc anno. inde |etiam fruges hornotinae dicuntur: legistis in frumentaria |«quantumcumque frumenti hornotini exarauerunt». quamquam Cicero |hornotini frumenti dicit, Horatius non dicit hornotini sed horni |frumenti, «et horna fruge Lares», pro eo quod est hornotina fruge. |ergo horno est anno praesente. alia uero, quae aliunde originem sumunt, |ab istis rebus trahuntur, aut a nomine proprio, aut a nomine appellatiuo, |aut a uerbo, aut a nomine et uerbo, aut a pronomine [et aduerbio], aut |a participio. omnia aduerbia, quae aliunde originem sumunt, ab istis |rebus ueniunt: uel a nomine proprio uel ab appellatiuo, a proprio |Tullius Tulliane, Vergilius Vergiliane, Horatius Horatiane. a nomine proprio: |in istis aduerbiis magna difficultas est, quo modo nascuntur, utrum |Horatie dixit dicamus, an Horatiane dixit, utrum Tullie dixit, an |Tulliane. inuenimus enim aliqua in deriuatione, quae hanc naturam |sequantur: puta lex Tullia dicitur, non dicitur lex Tulliana; lex Horatia dicitur, |non dicitur lex Horatiana. si ergo deriuatio ita se habet, ut dicatur lex |Horatia, et deriuatio quotiens est, sine dubio simili ratione deriuatur, |tale esse debuit, et debuimus dicere: Horatie dixisti. sed est regula; |ergo tene istam regulam. omnia aduerbia quae per deriuationem |nascuntur necesse habent crescere [melius est, si crescant, quam si secundum |numerum syllabarum fiant]. puta Tullius trisyllabum est, crescit in |deriuatione, Tulliane; Vergilius quattuor sunt syllabae, Vergiliane quinque |sunt; Horatius Horatiane. debet aduerbium quod nascitur aliunde |crescere. deriuatio autem plerumque crescit, plerumque non crescit, ut |diximus, Horatius [Horatia], lex Horatia; ecce aequales habet syllabas, licet |sit illa deriuatio. ergo in deriuatione, quando puta nomen deriuatur de |nomine, potest et syllaba crescere et non crescere. aduerbium autem |quando deriuatur de nomine, debet crescere. ergo Horatiane debemus |dicere et Terentiane et Vergiliane. sunt aliqua quae per euphoniam |contraria sunt, ut hoc ipsum Terentiane. Terentianus quidem dicitur qui |metra scripsit, et Terentius dicitur qui comoedias scripsit. fac |deriuationem ab utroque puta si dicas: iste loquitur Terentiane, id est quo |modo Terentius, qui comoedias scripsit Terentius Terentiane. sed si |dixeris: iste loquitur Terentiane, cum coeperis significare de illo qui |0243| metra scripsit, quem ad modum habes dicere? Terentianus ille dicitur; si |uelis deriuationem inde facere, numquid sequitur rationem istam? sed hoc |contemptum est causa euphoniae [male sonant]. ergo aduerbia aut a |nominibus propriis nascuntur, ut Tullius Tulliane, aut ab appellatiuis, ut |doctus docte, clarus clare, aut a uocabulo, ut ostium ostiatim [absolutum |est, in appellatiuis nulla dubitatio est]; aut certe a pronomine, meus |meatim, tuus tuatim. et nihil aliud significat meatim tuatim nisi meo |more, tuo more. puta meatim fecisti: quid est meatim fecisti? id |est meo more; tuatim fecisti, id est tuo more. item a uocabulo, ut |ostium ostiatim. sed et ostium nomen est. quid ergo interest, quod |dicit nomen et uocabulum? quid interest? quod nomen uult esse animalis, |uocabulum uult esse rei inanimalis. puta ostium fenestra paries, omnia |ista uocabula sunt. e contrario si dixeris doctus clarus, ista ipsa |quoniam possunt <et> in hominem cadere et in rem inanimalem cadere, nomina |sunt. uocabula ergo rerum sunt inanimalium propria. ostium ostiatim: |«ostiatim totum oppidum compilatim». item a uerbo, cursim |strictim. a nomine et uerbo simul, pedetemtim [quasi pes et teneo] ab |eo quod est pes et teneo; utrimque factum est pedetemtim, id est sensim |sine intermissione. item indulgens indulgenter ait, ecce a participio |nascitur, id est ecce aduerbium quod a participio natum est. negant omnes; |solus Donatus audet hoc dicere; sumpsit consilium a Capro. ceterum re |uera non debet nasci aduerbium a participio; et decipitur nomine, et ideo |hoc putat. legimus in principio esse nomina <eadem> et participia. idcirco |indulgeo indulgens participium est, et non uidit quoniam hoc ipsum |indulgens potest esse et nomen. unde apparet quoniam potest et nomen |esse? conparationem recipit; facit enim indulgentior indulgentissimus. |si participium esset, non reciperet conparationem: conparatio enim |nomini accidit, numquam participio. ergo quando indulgentior fecit, |non uideor deriuationem istam aduerbii trahere a participio, sed |trahere a nomine. est tamen ualidior res quae probat non esse |participium. quae res probat non esse participium? omne participium tempus |habet sine dubio. quando dico: indulgenter feci, cuius temporis est? |numquid significat aut praesens tempus aut praeteritum tempus aut |futurum? cuiusuis temporis est, puta indulgenter facturus sum, |indulgenter feci, indulgenter facio. ecce [quare] indulgenter congruit |omnibus temporibus. sed indulgens praesentis temporis est tantum. ergo |quo modo potest fieri ut participium praesentis temporis faciat aduerbium |0244| congruens omnibus temporibus? unde apparet quoniam non est uerbi |simile, sed originem ducit a nomine. num uis scire? da participium re |uera participium, et inuenies quoniam non facit aduerbium. lego uerbum, |fac inde participium legens, sine dubio non facit legenter; scribo |scribens, nemo dicit scribenter; curro currens, nemo dicit currenter. ergo |ista omnia non possunt facere aduerbia. debemus ergo hoc requirere. |collige ergo unde nascantur aduerbia. nascuntur a nomine proprio, ut |Tullius Tulliane; ab appellatiuo, ut doctus docte; a pronomine, ut meatim |tuatim; a uocabulo, ut ostium ostiatim; a uerbo, stringo strictim. a |nomine et * non inprobarunt, ut est indulgenter. aduerbia autem quae a |nomine ueniunt in has exeunt litteras: aut in a, sed productam, ut <una>, |«una toruus Abas»; aut in e productam, ut doctus docte; aut in e |correptam, ut bene; aut in i, ut heri uesperi [scire autem debes |quoniam bis legimus here; heri tamen illud in usu, magis heri legimus, haut |here]; aut in o, ut falso; aut in u, ut noctu. ergo aut in a exeunt |productam, ut una; aut in e productam, ut docte; aut in e correptam, ut |bene; aut in i semper productam, ut est uesperi heri; aut in o semper |productam, ut falso; aut in o semper correptam, ut modo; aut in u |semper productam, ut noctu; aut in m, ut strictim; aut in r, ut breuiter; |aut in s, ut est funditus. istae sunt regulae. |tractat de duabus regulis optime. aduerbia quae in e exeunt |aliquando producuntur, aliquando corripiuntur. dicamus definitionem, ut |sciamus, quando producta e terminatur aduerbium. et ait sic, omnia |aduerbia e terminata producuntur, omnia penitus. ergo aduerbia [aliquando] |quae in e exeunt semper producta sunt, ut est doctus docte, clarus clare, |exceptis tribus regulis. aduerbia e terminata corripiuntur, quae non |conparantur, ut puta ritus; fac inde aduerbium rite, non facit ritius ritissime. |aduerbium quod non conparatur sine dubio breue est. item quod male |conparatur, ut est bene (nemo enim dicit benius benissime, sed bene |melius optime), id est quod per anomaliam conparatur. item quod a se |nascitur; nam et hoc corripitur. ut puta inpune corripitur; nemo enim |dicit inpunus: saepe, et hic e correpta est; nemo enim dicit saepus. |unde apparet quoniam ista correpta sunt. tres sunt istae regulae: ea |aduerbia quae non conparantur et ea aduerbia quae male conparantur et ea |aduerbia quae a se oriuntur necesse habent breuia esse. reliqua uero |omnia producuntur. et haec firma est regula omnino. |0245| quid ergo dicimus de istis aduerbiis? quid? hanc habere rationem, |quando exeant in ter, quando in e. nam inde in dubitationem uenerunt. |Terentius dicit duriter; in aliis omnibus legimus dure. Cicero dicit in |illa tertia oratione «respondit illa ut meretrix non inhumaniter»; |inhumane debemus dicere. ergo quoniam inuenimus aduerbia aliquando |in ter exeuntia, aliquando in e ab una deriuatione, idcirco necessariae |sunt regulae. et ait sic, omnia aduerbia quae oriuntur a nomine, quaere |hoc ipsum nomen quale sit, et tunc intellegis, quem ad modum currant |ipsa aduerbia. quando datiuus singularis o fuerit terminatus, in e mittit |aduerbium; quando autem datiuus singularis i terminatur, necesse habet |in ter mittere. puta si dicas huic docto, docte facit, huic claro facit |clare, huic admirando admirande. ergo illa aduerbia usurpata sunt duo, |unum a Terentio, unum a Cicerone: hic durus huius duri huic duro, |dure facit; hic inhumanus huius inhumani huic inhumano, inhumane |debuit dicere, et tamen inhumaniter dixit. et hoc potius debemus sequi; |illa enim potius in auctoritate sunt. omnia enim nomina quae datiuo |singulari in o exeunt aduerbia in e mittunt; quae autem in ter exeunt a |datiuo singulari ueniunt i terminato, ut puta huic facili faciliter, agili |agiliter. |ueniunt in quaestionem illa duo, facile et difficile. puta si dicas: |illud intellegitur, sed difficile, tale est ac si dicas: intellegitur, sed |male intellegitur. ergo male bene aduerbia sunt; incunctanter ergo et |difficile aduerbium erit. sed redi ad rationem, et non est aduerbium. |nam hic difficilis huius difficilis huic difficili, debet aduerbium in ter exire, |difficiliter; nec difficulter potest esse, sed difficiliter. ergo uides quoniam |in ter exire debet. similiter facile: quo modo debet exire? hic facilis |huius facilis huic facili, faciliter. quid ergo? dicimus nomina potius esse |pro aduerbiis posita, quam esse aduerbia: non debemus haec dicere esse |aduerbia, sed nomina pro aduerbiis posita. et qua elocutione utimur? |dicit tali: inuenimus apud Vergilium tales elocutiones: horrendum clamat, |toruum resonant. quando dicimus toruum resonant, tale est ac si |dicam torue resonant. quando dico horrendum clamat, tale est ac |si dicam horrende clamat. ergo quando dico: facile locutus est, tale |est ac si dicam: faciliter locutus, ut sit nomen pro aduerbio. difficile |tale est ac si dicam difficiliter. et quid debemus dicere? nomina potius |esse pro aduerbiis. et quae sunt legitima aduerbia? faciliter et difficiliter. |0246| quare non difficulter, sed potius difficiliter? primum propter illam causam, |quia, si dixeris difficulter, cogo te dicere faculter; si autem dicis |faciliter, necesse habes dicere difficiliter; altera res confirmatur de altera re, |quoniam inde utique originem sumunt. sed ne forte dicas, debemus |regulam aliquam inuenire, est regula: omnia aduerbia quae in ter exeunt |saluo datiuo sic exeunt, id est seruant datiuum integrum. puta docili, ad |istum datiuum adde ter nulla syllaba sublata, docili dociliter; agili, adde |illuc ter, agiliter. et permanet ille datiuus integer, et sic accipit syllabam. |e contrario quaere, si hic possit fieri. facili faciliter, stat res; <difficili> |difficiliter, ibi esse potest ista ratio. numquid esse potest iam ista ratio, |si dixeris difficulter? erit datiuus difficul, quod non potest recipere |rationem. aduerbium enim quod in ter exit a datiuo debet nasci, ut integer |sit datiuus et sic accipiat syllabam. et quid? nullas inuenimus regulas |contrarias? dicit, inuenimus. nam plerumque inuenio datiuum o |terminatum, et nihilo minus aduerbium in ter exiens, ut huic duro duriter. |legimus item quod aliquotiens idem datiuus est et idem aduerbium nulla |ratione mutata, ut falso sedulo: hic falsus huius falsi huic falso; falso |aduerbium est, et datiuus est casus: hic sedulus huius seduli huic |sedulo; sedulo aduerbium est, et datiuus est. ergo falso sedulo et datiui |possunt esse, et aduerbia possunt esse. sed tamen discretionem accipiunt |ex sensu. si dicas: falso loqueris, tale est ac si dicas: male loqueris. |ergo modo aduerbium est. si dicas: falso homini epistolam dedi, noli |esse aduerbium, sed nomen. tale est enim, ac si dicerem: indocto |homini epistolam dedi. ergo per sensum intellegis, quando sit aduerbium, |quando nomen. ceterum, quantum ad exitum pertinet, similia sunt. item |aliquotiens i terminatus est datiuus, et aduerbium non in ter exit, sed i |in e conuertit: ecce «sanguineae lugubre rubent». propter datiuum |singularem in i exeuntem (nam fac datiuum, hic lugubris huius lugubris |huic lugubri) lugubriter debuerat facere, sed tamen maluit lugubre. ergo |et hic talis est elocutio, qualis et ibi. |aduerbio tria accidunt, significatio conparatio figura. significationes |aduerbiorum multae sunt; legistis illas in prima parte artis. sunt quae |tempus significant, ut hodie; sunt quae significant numerum, ut semel bis; |alia hortantis, ut heia; alia prohibentis, ut ne; alia negantis, ut non, et |omnia quae habetis scripta in ipsis artibus. sunt aduerbia semper finita |tam loci quam temporis, ut puta hic modo: qui dicit hic, locum |significat; qui dicit modo, definit tempus [puta hic definiuit tempus]. sunt tam |loci quam temporis infinita, ubi quando: nam qui dicit ubi, locum non |significat; qui dicit quando, tempus non significat. |0247| item aduerbia locorum tria sunt: ista sunt quae plerumque non |diligenter inspecta facile faciunt soloecismos. non enim passim debemus |quaecumque uerba istis localibus aduerbiis iungere, sed pro rerum |qualitate debemus etiam uerba coniungere. ideo inuentae sunt elocutiones |propter istam causam. scire debemus quoniam non iungis in loco nisi |rei quae est in loco, non iungis de loco nisi rei quae est de |loco, non iungis ad locum nisi rei quae est ad locum, puta duas partes |orationis quae significant idem. si aduerbium a loco est, et illa quae |iungitur debet habere significationem quae a loco iungitur; quando autem |ad locum significat, et illa pars quae iungitur ei debet significationem |iungere ad locum. antequam dicam aliquid de regula, exemplo collige. |huc et illuc quo modo tibi uidentur, ad locum an in loco? quando dico |huc illuc, sine dubio ad locum, id est non permanentis implent |significationem, sed euntis. ergo si <sunt> aduerbia quae significationem habent |euntis, non permanentis, id est huc et illuc, da etiam uerba quae idem |significent, euntis. ut puta proficiscor non est permanentis significatio, |sed euntis adhuc [aliquid]; eo non est permanentis, sed adhuc euntis. |ergo <iunge> hoc uerbum, quod habet significationem euntis, puta huc eo, |illuc eo: nam et huc illuc ad locum est, id est euntis ad locum, et eo |euntis ad locum est. ergo ita debes iungere. quare? nam et aduerbium et |uerbum similiter ad locum euntis habet significationem. ceterum si duo uolueris |iungere diuersa, incipit esse soloecismus. ibi quid? proficiscitur, aut |permanet? sine dubio permanentis est ibi. ergo ibi non debet tenere |uerbum, nisi quod uerbum in loco significet, puta stat permanet quiescit. |puta stat ibi, permanet ibi, quiescit ibi, sedet uerbi causa. si autem uelis |coniungere huic aduerbio uerbum illud quod habet significationem euntis, incipit |esse soloecismus: iam enim ibi eius est qui uenit, eo eius est adhuc qui |proficiscitur. quo modo possunt ista consentire? ergo debemus scire esse aliqua per |locum, <esse aliqua de loco>, esse aliqua in loco, esse aliqua ad locum; et sunt |quadrifariam diuisa. ad locum sunt haec, huc illuc illo; de istis puta ita |loquere, huc ueni, illo uade; ad locum sunt ista: in loco sunt ista, hic ibi |illic: de loco sunt ista, hinc illinc inde. sunt etiam alia aduerbia, sed |ista sunt quae in usu sunt posita. ergo sunt quae significant in loco, hic |illic ibi; est et aliud, isti, «patet isti ianua leto»: de loco, hinc illinc |inde: per locum sunt ista, hac illac illa. ergo pro rerum qualitate |0248| debemus etiam ista coniungere. uenio illuc bene dicimus, sed non uenio |illac; <illac> per locum est. eo illo bene dicimus; sed uide ne |producas ultimam syllabam et dicas illô, quia Latini in ultima syllaba accentum |non habent. sed ne forte dicas, quare ergo dicimus istûc? sed illud |per apocopen dicimus. maiores enim nostri plenas habebant elocutiones: |sic est istuc quasi istuce sic est fac quasi face. |sunt aduerbia quae dubia sunt, quem ad modum dicamus, intro an |intus, foras an foris. sed hoc interest, quod intus et foris duas habent |significationes, intro et foras unam habent significationem. puta intro |foras, ad locum est utrumque, puta intro uado, item foras uado. sed |necesse habet utrumque unam significationem habere [intus ergo et foris |geminam habent significationem, in loco intus, foris est; et de loco]. |puta quo uadis? ad locum est. ergo quo uadis? foras uado bene |dicimus, quoniam ad locum est utrumque. intus uero et foris geminam |habent significationem. de loco et in loco. in loco quo modo? intus sum, |foris sum. de loco quo modo est? intus exeo, foris uenio. noli iungere |praepositiones. non enim possum dicere de intus. multi enim quasi |causa communis elocutionis ita locuntur, de intus uenio, et dicunt, ideo |debet de iungi, ut significet de loco. sed ideo tu noli iungere: nam |stultum est. quid enim opus est ut de iungas, ut significes de loco? quia |uenio non est in loco, hoc ipsum uenio significat tibi quoniam non est |in loco, sed de loco. ergo scire debes quoniam ista ipsa aduerbia, quae |sui natura aliquid non explicant, quid significent, per coniunctionem |uerborum aliquid explicanter explicant. ergo quando dico: intus sum, |sum intellege. quid est sum? permanentis est. ergo et intus permanentis |est. intus uenio: intus nescio cuius sit significationis. uenio cuius est |significationis? de loco. ergo et intus de loco est. intro et foras |indubitabiliter ad locum significant, ut intro uado, foras uado. intus uero |et foris non significant ad locum, sed significant duas res, in loco et de |loco. quando autem significent in loco, quando de loco, noli de ipsis |intellegere (ambigua enim sunt et incerta). sed collige de uerbis coniunctis. |uerba enim coniuncta necesse habent aperta facere aduerbia. ergo modo |intus, si in loco est, uel foris, si in loco est, nescis; si uerba |coniunxeris, iam intellegis, qualia sunt, utrum in loco, an de loco. si dixeris exeo |uenio, intelleguntur de loco esse. si dixeris sedere esse dormire, omnia |ista in loco significant. foris uenio, foris exeo: qui dicit uenio, qui |dicit exeo, non significat in loco, sed de loco. non tamen debemus |iungere praepositiones. nam si uolueris iungere (temptauerunt enim plerique |sic loqui), cogo te iungere cum iis cum quibus non uis. dicis mihi, |0249| debeo dicere de intus, de foris, ut iungas praepositiones. ergo usurpa illud |et aliqua sic dic, ad intro et ad foras. cogo te ergo et sic loqui, si |iungere uolueris praepositiones: ut possimus apertius intellegere, quando |sunt ista in loco, quando de loco, debemus addere praepositiones, |quoniam de significat de loco esse, de intus et de foris. ergo si hoc est, ut |ideo dicant addendam esse praepositionem, quoniam significat de loco |aperte, ego cogo te dicere ad intro, ad foras, ut apertius ad locum |significes. nouimus enim quia ad ad locum significat. ergo debes dicere ad |intro, ut apertius significes ad locum. sed hoc nequaquam possumus |facere, et utimur sine praepositione. et quando sit significatio uel in loco |uel de loco, de uerbis intellegis. |accidit etiam conparatio aduerbiis. conparationes aduerbiorum tres sunt: |aut enim positiuum gradum recipiunt aut conparatiuum aut superlatiuum. |primum scire debes non omnia aduerbia recipere conparationes, sed ea quae |ducunt originem a nominibus recipientibus conparationem. non omne |aduerbium recipit conparationem, sed id aduerbium, quod recipit conparationem, |uenit a nominibus recipientibus conparationem. puta doctus recipit |conparationem, docte doctius. ea ergo aduerbia recipiunt conparationem, quae |ducunt originem a nominibus recipientibus conparationem. quid ergo sequitur? |illa aduerbia, quae ducunt originem a uerbo, non recipiunt conparationem, |quoniam uerbum non recipit conparationem. ut puta cursim strictim |non recipiunt conparationem, quoniam ducunt originem a uerbo, quod |uerbum non recipit conparationem. quid illa aduerbia, quae originem |ducunt a pronomine, meatim tuatim? non recipiunt conparationem, |quoniam nec pronomen recipit conparationem. quid si puta illa aduerbia |originem ducant a coniunctione? non recipiunt conparationem. ergo ea |aduerbia recipiunt conparationem, quae ducunt originem a nominibus |recipientibus conparationem. et ista ipsa aduerbia, quae recipiunt |conparationem, in positiuo * unam regulam habent. in conparatiuo illam quam |diximus regulam inde probamus de hoc ipso nomine bene melius optime. |non est breue, ut scias regulam superlatiui, unde uenerit, siue a |correpto positiuo, siue a producto; nihilo minus illa regula remanet. ergo |ita se habent regulae. in positiuo duae sunt regulae, in conparatiuo |una est. |sunt aliqua aduerbia quae non recipiunt conparationem, et uolumus |in ipsis facere conparationem. mane, non possumus dicere quod dicunt |0250| multi, manius. quid ergo dicimus in istis nominibus? unde apparet |quoniam soloecismus est? primo quoniam mane non recipit conparationem |manius. mane dicitur matutinum tempus. mane tractum est ab illis |rebus, manes dicuntur di effusi per totum [nam sic definiuerunt penitus |qui tractauerunt de istis rebus, manes dicuntur dii effusi per totum], puta |qui in terra esse possunt, qui in aëre esse possunt, qui in caelo. nam |idcirco manare dicimus, quicquid effluit per totum, puta manat sermo, |manat fluuius. usurpantur ista. ergo quoniam dies tunc primum per |totum effluit, quando nascitur, appellatur mane, quasi quod emanet et |effluat. si inde habet etymologiam, non potest recipere conparationem. |diximus enim ea aduerbia recipere conparationem, quae originem ducunt |a nominibus recipientibus conparationem. siue a manando siue a manibus |dictum uolueris mane, siue illud siue illud, non recipit conparationem. |ergo manius nemo dicit. quid ergo? cum opus fuerit hac significatione, |quid faciemus? ad augendam significationem <iungimus> magis et maxime, |ad minuendam minus et minime. puta Cicero, fac inde aduerbium, |Ciceroniane; Tullius Tulliane. ergo sunt aduerbia quae conparationem non |recipiunt, sed egent significatione conparationis. quid ergo faciemus? ita |debemus loqui, puta iste Tulliane loquitur; est alter qui ualde Tulliane |loquatur, dico: magis Tulliane loquitur; item alter qui plus, debeo dicere: |maxime Tulliane loquitur, ut hoc faciant ista coniuncta aduerbia, quod |solet facere conparatiuus et superlatiuus. puta ille mane uenit; nescio |qui maturius uenit, debemus dicere: magis mane; item alter maturissime |uenit, debemus dicere: maxime mane uenit. aut certe mane uenit; |tardius nescio qui uenit, debemus dicere: minus mane uenit; item alter |tardissime uenit: quid debemus dicere? minime mane uenit. ergo ea |aduerbia, in quibus non possumus inuenire conparationem, ut possint |habere uel significationem conparationis, debent ista habere aduerbia, id |est magis et maxime ad augendum, uel <ad> minuendum minus et minime. |docuit et nomina esse diminutiua et aduerbia a positiuo et |conparatiuo, a positiuo primum primulum, a conparatiuo longius longiuscule: |«non scis hinc longule esse? et nosti mores mulierum: / |dum moliuntur, dum conantur, annus est». |ergo inuenis a positiuo diminutiuum primum primulum, a conparatiuo |longius longiuscule. a superlatiuo aut nulla exempla aut rara sunt. |hoc quod dicit tenendum nobis est fideliter: omnis pars orationis, |cum desierit esse quod est, aduerbium facit. puta nomen aut nomen est |0251| aut, si non fuerit nomen, nihil aliud est nisi aduerbium; non potest esse |pronomen aut participium, sed statim aduerbium facit. pronomen est: si |est pronomen, bene; si non est, aduerbium est. omnis pars orationis |delecta a significatione sui in aduerbium semper cadit. numquam potest |fieri ut in aliud cadat. ut puta uideamus exempla: falso, hic falsus huius |falsi huic falso, datiuus est. inueniamus elocutionem: falso aut nomen |habet significare, aut, si non significat nomen, erit aduerbium. nam «falso |queritur de natura sua genus humanum», hic aduerbium est. |item pronomen et aduerbium, ut est qui. possum et ita dicere, qui est |qui tibi fecit iniuriam? si ita dicam, modo pronomen erit. si dicas: qui |scis? pro eo quod est unde, ecce iam non est pronomen, sed est |aduerbium. item pone erit uerbum: muta accentum, et facit poné et erit |aduerbium. item profecto quando dicimus [pro breuis est modo modo], |et participium est et aduerbium. si ita dicas, profecto mihi ad uillam |illud negotium contigit, tale est ac si diceres: cum profectus essem, illud |negotium mihi contigit. ergo modo participium est. si hoc dicas, |profecto quanto magis magisque arbitror, modo aduerbium est. ante potest |et praepositio esse et aduerbium: ante templum, modo praepositio est; |ante fecit, modo aduerbium est. nam quotiens casus sequuntur, |praepositio est; quotiens non, aduerbium est. ut potest et coniunctio esse, |potest et aduerbium: |«ut uidi, ut perii, ut me malus abstulit error»: |in prioribus locis coniunctio est, in posteriore aduerbium est. heus et |interiectio est et aduerbium: si dicas |«heus etiam mensas consumimus, inquit Iulus», |modo interiectio est; |«heus, inquit, iuuenes, monstrate mearum», |modo aduerbium est inclamantis. ergo uides omnes partes orationis |habere quandam cognationem cum aduerbio. nam si desierit esse quod est, |nihil est aliud nisi aduerbium, ut in nomine falso, in pronomine qui, in |uerbo pone, in participio profecto, in coniunctione ut, in praepositione |ante, in interiectione heus. ergo omnes partes orationis cum aduerbio |cognationem habent. sed plane, ait, in his rebus aliqua discernimus |accentu, sensu aliqua. nam ecce, ut intellegam profecto, quando est |participium, quando aduerbium, sensu discerno. ut autem intellegam pone, |hoc non solum discerno sensu, sed etiam accentu. ergo in plerisque |significatio erit ex accentu, in plerisque erit ex sensu. |hoc quod dicturus est ualde nobis est utile, ut sciamus, quem ad |0252| modum loquimur. quando nos aliqui interrogat puta: unde uenisti? |[Mediolani ueni], debemus tenere istas regulas. alia sunt nomina ciuitatum, |alia prouinciarum et locorum et rerum et insularum. idcirco tantum in |nominibus ciuitatum hoc obseruare debemus, ut numquam iungamus |praepositiones. reliqua enim omnia rationem secuntur prouinciarum. puta |duae sunt istae regulae, de nominibus ciuitatum et prouinciarum. sed |quid, si insula est? iam sic illam incipies dicere, quem ad modum |prouinciam. quid, si locus sit? sic dicimus, quasi de prouincia. non |discernuntur nisi ciuitates; nomina ciuitatum non possumus ita proferre. in |nominibus ciuitatum propriis haec nobis seruanda sunt: aliqua sunt quae |significant ad locum, aliqua quae significant de loco, aliqua quae significant in loco, |ut diximus paulo ante [ergo siqui uult dicere Mediolani ueni. hic Mediolianius |huius Mediolanii ut huic Mediolanio hunc Mediolanium o Mediolani ab hoc |Mediolanio] ergo uideamus regulas aduerbiorum, quo modo decurrunt istae ipsae |regulae. ut puta ad locum: quando uolumus significare ad locum, ut puta |Mediolanum uado. sed hoc nomen facit nobis dubitationem. et nominatiuus |enim et accusatiuus et uocatiuus similes sunt. inueniamus unum nomen, |ubi uere hoc possimus intellegere: ecce puta Karthago huius Karthaginis |Karthagini Karthaginem o Karthago ab hac Karthagine; stant isti casus. |quando ad locum uolumus significare, debemus sublata praepositione |<secundum accusatiuum> dicere; non debeo dicere: ad Karthaginem uado, sed |Karthaginem uado, secundum accusatiuum: Karthaginem enim |accusatiuus est. quando de loco uis significare, septimo dicis, id est ablatiuo |sublata praepositione, Karthagine uenio. hoc nec dubitationem habet, |in locum secundum accusatiuum, de loco secundum septimum [et |pluralia], puta Romam uado, Roma uenio, Beneuentum uado, Beneuento uenio, |Capuam uado, Capua uenio, Sermium uado, Sermio uenio. sic currunt |ista omnia secundum ipsam similitudinem. et in nominibus etiam numeri |tantum pluralis, quae nomina uidentur esse difficilia, necesse habes sic |loqui, ut <ad> hanc flectas similitudinem, puta Puteoli Baiae. ne dicas |mihi, ne forte illud ad numerum <singularem> flectas; non, sed similiter |sic sequeris: utrum numeri sit singularis, an tantum pluralis, idem est. |0253| ergo in nominibus numeri tantum pluralis ita facimus, Puteolos uado, |Puteolis uenio, Athenas uado, Athenis uenio. ista planissima sunt, quando |ad locum, accusatiuo; quando de loco, septimo. quando in loco, uaria |est dubitatio omnino et grauis. sed tamen discreuerunt eam bene his |regulis. quaere ipsius ciuitatis nominatiuus quo modo exeat, utrum in us |exeat, an in um. quando ergo in loco quaerimus, ita debemus facere, ut |quaeramus ipsius ciuitatis nominatiuum: si ipse nominatiuus ciuitatis aut in |us aut in um exierit, secundum genetiuum fac, ut puta Mediolanum Delus. |Mediolanum in um exit, Delus in us exit nominatiuo: in loco in i facit. |ergo ubi fuisti? Deli fui. ubi fuisti? Mediolani fui. aduerbium |loci in loco secundum genetiuum in i facit, quando nominatiuus uel us |uel um fuerit terminatus; puta Naxus Aradus insulae sunt. ubi fuisti? |Naxi fui, Aradi fui: in loco <secundum genetiuum>, si nominatiuus in |us uel in um exierit. si autem neque in us neque in um, sed aliter, |puta Baiae Athenae, iam secundum datiuum adsumere habes. Tibur nec |in us exit nec in um; ergo Tibur Tiburis Tiburi, datiuo. ubi tu fuisti? |Tiburi fui. similiter Karthago Karthaginis Karthagini. ubi fuisti? |Karthagini fui. puta Roma neque in us neque in um exit, haec Roma |huius Romae huic Romae. ubi fuisti? Romae fui. et in illis |nominibus numeri tantum pluralis ut scias eandem esse tantum modo regulam, |Puteoli Puteolorum Puteolis. ubi fuisti? Puteolis fui. non possum |dicere Puteolorum, sed Puteolis. Baiae Baiarum Baiis. ubi fuisti? |Baiis fui. istae regulae firmissimae sunt, nec aliter debemus loqui. nec |uos trahat auctoritas plerumque sumpta pro necessitate. nam inuenimus |apud auctores uarie aliquotiens posita uel <causa> clausularum uel propter |metra. habemus unum exemplum apud Vergilium, apud Sallustium |semel dictum, apud Ciceronem bis dictum. numquid, quoniam semel |legisti apud Vergilium aut semel apud Ciceronem, iam debes hoc uti? ecce |Vergilius semel usus est ista re, «Tyria Karthagine qui nunc |expectat». expectat, ait, Mercurius Karthagine. quid debuerat dicere? |expectat Karthagini; secundum datiuum debuit, et usus est secundum |ablatiuum. dic tu aliter, ut scias quoniam necessitate hoc fecit, dic: |Tyria Karthagini qui nunc expectat. uide si stat uersus? omnino non |potest. ergo causa metri hoc fecit, non per inperitiam, sed propter metri |necessitatem. alter nescio qui fecit <in prosa>. si in prosa hoc facias, |inuenis quinque longas. ideo autem mutauit, ut posset bonam clausulam |0254| facere. nam quae ratio est in metris, eadem est et in prosa apud bene |scribentes. ergo si ad locum significas, secundum accusatiuum, de loco |secundum septimum, ut Romam uado, Roma uenio. si in loco significas, |tunc secundum genetiuum, cum nominatiuus singularis us uel um fuerit |terminatus, ut Adrumetus Beneuentum Ilium. aduerbium loci in loco quo |modo facit? Beneuenti fui, Adrumeti fui, Ilii fui. si autem nominatiuus |neque in us neque in um exierit, iam secundum datiuum dicis. sed has |praepositiones, quas detrahimus nominibus ciuitatum, addimus nominibus |prouinciarum. non debeo dicere: Africam pergo: Karthaginem pergo |bene dico, quia nomen est ciuitatis; ad Africam pergo, et hoc bene |dico, quia nomen est prouinciae. si dicas: Campania uenio, uitiosum |est. in Sicilia sum bene dico; si tu uelis dicere: Siciliae sum, et hoc |uitiosum est. ergo nominibus prouinciarum debemus addere |praepositiones. ne te fallat illa res: legimus apud Vergilium, et in antiqua historia |hoc inuenitur, nec inuenies alibi istam significationem, «aut Cretae |iussit considere Apollo». et debuerat dicere: apud Cretam iussit |Apollo considere, cum praepositione, et tamen sic usus est Cretae, ac si |diceret Capuae, id est quasi nomen esset ciuitatis. et quid inuenitur in |antiqua historia? maiores nostri ex nominibus rerum dabant etiam nomina |ipsis oppidis: |«inmanisque Gela fluuii cognomine dicta». |si de ciuitate loquor, debeo tibi dicere: Gelae fui; si de fluuio loquor, |non possum dicere: Gelae fui, sed apud Gelam fui. da hominem |nescientem, et putat me in alterutra elocutione fecisse soloecismum. siqui |tibi dicat: Gelae fui, dico illi, uitiosum est. qua ratione? quoniam |fluuius est Gela, et debet habere praepositionem, et tu exclusisti |praepositionem. nescio an ille se referat et dicat, sed est ciuitas, id est habuisse |nomen tale ciuitatem, et idcirco sic usum esse, de nomine ciuitatis dixisse, |non de nomine fluminis, unde ipsa ciuitas uocabulum adsumpsit. ideo |ergo si dicat ita dixisse, sic se integre fuisse locutum probabit. item |legimus apud Ciceronem «Olympus in inmensum editus». Olympus |mons est et ciuitas. quo modo habes dicere? si uolueris: Olympi fui, |tale est ac si dicas: Naxi fui; significare habes ciuitatem. si autem |dicas: apud Olympum fui, significare habes montem. ergo <scire debes> |quoniam sunt aliqua ambigua in nomine, et unum est significare et |prouinciam ipsam et ciuitatem prouinciae ipsius. ergo significare habemus |0255| inter centum illas ciuitates, quas legimus, fuisse unam ciuitatem, quae |hoc nomine appellatur, Creta. exinde factum est ut diceret «Creta Iouis |magni», non respiciens ad prouinciam, sed respiciens ad ciuitatem. sed |ideo in errorem uenit ista ratio, quoniam homonymum est, id est |similitudinem habet nominis. |illud superest: non debemus, dicit, praepositiones iungere aduerbiis; |sed legimus, ait. uideamus ista quae lecta sunt, puta desubito desursum |exinde deinceps et nescio quae talia. ista ergo quid dicimus? ecce |inuenimus plurima; dicit, non sunt uitia. quare non sunt uitia? quoniam |una pars orationis conposita est, non sunt duae partes orationis. si |diceres éx índe ille uenit, re uera soloecismus erat, quem ad modum si |dicamus: de mane ille uenit. ceterum modo exinde tale est ac si dicas |inde: iam non uidentur duae partes esse orationis, sed una conposita. |quo modo? non est de duabus partibus factum sed una pars orationis |conposita. puta curator meus est iste bene dico; procurator meus est |iste, et hoc bene dico. fac pro curator meus est iste, et non stat |elocutio, quoniam pro separata iam praepositio est. debueram dicere: |procurator meus est iste. [si praepositio autem iungitur, ita debui |dicere, procurator meus est iste, sed] quoniam sic posui, ut unam |partem significarem, non uidentur iam duae partes orationis esse, sed una |conposita. praepositiones enim quando in conexionem ueniunt, non sunt |quasi duae partes, sed quasi membrum ipsius partis cui coniunguntur |ipsae praepositiones. et unde intellegimus quoniam una pars est orationis? |hinc, quod unum accentum habet. si diceres: dé índe uenit (nemo |autem hoc dicit), si diceres éx índe uenit (nemo autem hoc dicit, sed |deinde uenit, exinde uenit), si illo modo diceres, duo uiderentur |accentus, ut separatim diceres dé índe. non autem sic potes dicere, sed |unam partem facis, unde apparet quoniam unus accentus est. ergo ob |hanc causam, quoniam sub uno accentu coniungitur, uidetur una pars |esse orationis. plane de illa re, a mane, audio plerosque sic loqui: |iungunt praepositionem aduerbio; nemo dicit a mane. si autem dicere |uolueris a mane, mutare habes casum, et dicere habes mani. legimus |enim apud Plautum «a mani usque ad uesperum». et qua ratione |mutauit casum? noli putare per inperitiam; quin immo hoc prudenter fecit |et docte. maiores nostri hoc ipsum mane uoluerunt habere genus: «dum |mane nouum». nouum genus est. numquid potest genus adiungi |0256| aduerbio? ergo si iungitur nomini, iam mane nomen est. et sic erit mane |in e exiens, quoniam neutrale est, hoc mane, quem ad modum docile. |hic docilis huius docilis huic docili hunc docilem o docilis ab hoc docili; |hic facilis erit ab hoc facili, <hoc mare> ab hoc mari. ergo quem ad |modum dico a mari, sic possum dicere: a mani uenit. sed hodie non |possumus dicere. interim si uolueris dicere ita, dices; sed tamen non |debes, quoniam tua alia locutio est. \\n  |pleraque dicit quae et in superiore arte memorauit, pleraque addit. |participium dictum est pars orationis ab eo, quod partem capiat nominis, |partem uerbi, ut siqui dicat legens scribens currens; ista participia sunt. |nam habent haec quae dixi: legens habet et casus et genera et tempora |et significationes. quod casus et genera habet, nominis sunt: nam et |casus nomini accidit, et genus nomini accidit. quod tempora et |significationes habet, haec duo uerbi sunt: nam tempus uerbo accidit, |significatio uerbo accidit. ergo participium habet a nomine partes, habet a |uerbo partes. ideo dicitur participium, quasi particapium. |antequam tractemus hoc ipsum participium, debes scire discretionem |participii ipsius a nomine. plurima enim sunt participia eadem et |nomina, et faciunt grauissimam confusionem. plerumque proponitur nobis et |dicitur: amans quae pars est orationis? et uidemus quod et nomen est |et participium. uideamus ergo discretionem ipsam per omnia participia. |nam est participium quod et praesens habet, et praeteritum habet, et |futurum habet. ergo debemus scire ipsas differentias. praesens |participium cum nomine habet cognationem, ut est amans. nam amans potest |et participium esse, potest et nomen esse. sed tamen discernitur, quando |sit participium, et quando sit nomen. si participium fuerit, sequere |accusatiuum; si nomen fuerit, genetiuum sequere. puta amans illum hoc |feci, modo participium est; amans illius, modo nomen est. ergo quando |accusatiuum ponimus casum, est participium; quando genetiuum ponimus |casum, nomen est. ut scias uerum esse, da similia. ita dico: amans |illum hoc feci, quem ad modum dico legens docens scribens, legens |illum hoc feci, docens illum hoc feci, scribens illum hoc feci. et |legens et docens et scribens participia sunt. si ita dico amans illius, |quem ad modum dico doctor illius et amicus illius, iam nomen est, |quia et doctor et amicus nomina sunt [ista]. ergo quotienscumque |utimur accusatiuo, erit participium; quotienscumque utimur genetiuo, erit |nomen. ecce habes discretionem praesentis participii et nominis. est |0257| discretio praeteriti participii et nominis, ut est uisus cultus. uisus [et |cultus] et nomen potest esse, et participium potest esse; cultus et nomen |potest esse, et participium potest esse. sed est discretio huius modi, |quod, quando participium est, secundae est declinationis; quando nomen |est, quartae est declinationis. si dicas uisus uisi, participium est; si |dicas hic uisus huius uisus, erit nomen. ecce habes discretionem praeteriti |participii et nominis, quod, quando est participium, secundae |declinationis est; quando autem est nomen, quartae declinationis est. similiter |sumptus: si ab eo quod est sumor sumptus sit, [participium praeteriti |sumptus] participium est; si ab eo quod est sumptus huius sumptus, erit |nomen quartae declinationis, quando inpensiones significamus. est item |participium futuri temporis et facit nobis dubietatem, ut est moribundus. |sed utrum ista participia sint, an nomina, iam ex ratione colligis, quod, |si participia sunt, redeunt in praesens participium; si nomina sunt, non |redeunt in praesens participium. legendus scribendus non uidentur tibi |talia esse, quale est moribundus? sed legendus scribendus redeunt in |praesens participium, moribundus non redit in praesens participium. |legendus, tolle inde dus et adde s, et facit praesens legens; scribendus, |tolle dus, adde s, scribens. e contrario moribundus: fac praesens; non |potes, quia non sequitur: moribundus, tolle dus, remanet moribun, adde |s, et nemo dicit moribuns; moriens enim dicimus. furibundus, tolle dus, |remanet furibun, adde s; furibuns non est Latinum, sed furens dicimus. |ergo hinc apparet quoniam non est participium, si non redierit in |praesens participium; si autem redierit, tunc participium est. hae sunt |propriae differentiae singulorum participiorum, ut praesens participium |regulas habeat per accusatiuum et genetiuum, praeteritum participium |discernas per quartam declinationem et secundam, futurum participium |discernas per reditum in praesens participium, uel si non remeauerit. sunt |tamen duae discretiones generaliter per tria ista participia, conparatio et |tempus. si conparationem habuerit, nomen est; siue conparatiuus est, |siue superlatiuus est, nomen est. si tempus habuerit, siue praesens siue |praeteritum siue futurum, participium est. puta quando dico: amans hoc |feci, quid est amans hoc feci? id est dum amarem hoc feci. ecce |habet tempus, participium est. ecce ergo amans participium est praesens. |item in praeterito uisus, uisus tempus habet; item in futuro legendus, |ecce hinc uidetur participium, quoniam habet tempus. ergo si inuentum |fuerit tempus, erunt ista omnia participia; si non inuentum fuerit |tempus, erunt nomina. est amans: si ab eo quod est amo feci amans, id |est dum amarem, si inde uolueris dicere amans, participium est; si |autem dixeris amans amantior amantissimus, erit nomen. similiter |0258| incensus et participium est et nomen: si faciat incensior incensissimus, erit |nomen; si autem non faciat, erit participium. nomini enim accidit |conparatio, participio numquam. ergo habes discretiones, et singulas |singulorum participiorum et communes omnium. uideamus modo, quid est |participium. |participium est pars orationis dicta, quod partem capiat nominis |partemque uerbi. recipit enim a nomine genera et casus, a uerbo |tempora et significationes, ab utroque numerum et figuram. ergo sex |accidunt participio sine dubio, duo propria nominis, duo propria uerbi, et |duo communia ab utroque trahit, tam a nomine quam a uerbo. uideamus |singula secundum nomina. |genera participiis accidunt quattuor tantum, masculinum femininum |neutrale et commune ex tribus generibus. et semper istae regulae fixae |sunt: semper masculinum participium in us exit, femininum in a, |neutrum in um [semper nullo excepto participio], commune in ans et in |ens, id est in n et s, non ut habeat a aut habeat e, sed ut habeat |duas consonantes; siue a antecedat, siue e antecedat, hoc non cogites, |sed tantum modo illas duas consonantes. ut puta uerbi causa auditus |audita auditum, audiens. nam praesens participium trium generum est, |aliter non potest inueniri apud Latinos. nullum est enim quod habeat |duo genera, sed aut masculinum est, ut legendus, aut femininum, ut |legenda, aut neutrum, ut legendum, aut commune ex tribus generibus, |ut est legens. et praesens participium tria sustinet genera simul conexa, |praeteritum participium tria diuisa, futurum participium tria similiter |diuisa. nam quando dico legens, tria genera sunt, legens uir, legens |mulier, legens mancipium. e contrario participium praeteritum discernit |genus, lectus lecta lectum, et futurum participium, siue in dus exeat siue |in rus, legendus legenda legendum, lecturus lectura lecturum. ista sunt |genera tantum modo. |casus accidunt participiis tot, quot etiam accidunt nomini, id est sex, |legens legentis legenti legentem legens a legente. et quia dixi a legente, |quaeritur utrum participia in i exeant, an in e. quaesitum est diu apud |artigraphos. et scire debes quia omne participium praesentis temporis |e terminatur. si quando inueneris i terminari, aut necessitas facit metri, |aut certe quoniam habet cognationem cum nomine. ab hoc legente |dicimus, ergo participium est. diximus quod amans et nomen potest esse |0259| et participium. sed nomen erit, si in i exierit; erit autem participium, |si in e exierit. ergo quando tibi proponitur talis pars orationis, quae |significationem habet et nominis et participii, cautus debes esse de |ablatiuo, ut si in i exierit ablatiuus, sic utaris quasi nomine; si uero in e |mittat ablatiuum, sic utaris quasi participio. nam omnia participia in e |mittunt ablatiuum; nomina uero, ut possint discerni, i terminantur. sicubi |autem inueneris participium i terminatum, fecit necessitas metri; aliter |non est. |accidunt tempora. tempora in participiis tria sunt, praesens |praeteritum et futurum. sed praesens simplex est, praeteritum simplex est, |futurum duplex est. ita fit ut tempora quidem tria sint, regulae autem |quattuor sint. nam praesens participium unam habet regulam in ns, legens |scribens cantans; praeteritum participium unam habet, id est singulas |regulas habet per singula genera, lectus scriptus; futurum participium |aut in rus exit aut in dus similiter per tria genera, lecturus lectura |lecturum, legendus legenda legendum. |accidit etiam significatio participiis. significationes participiorum a |uerborum generibus sumuntur. genera uerborum legimus quinque, actiua |passiua neutra communia deponentia. ergo ab actiuo uerbo duo sunt |participia, praesens et futurum, scribens scripturus, docens docturus; a |passiuo duo sunt participia, praeteritum et futurum, scriptus scribendus. |neque Latini possunt habere in passiuo praesens neque in actiuo |praeteritum; Graeci habent, et idcirco praemonui, ne quasi trahant te |elocutiones Graecae, et uelis aliter ponere. nam participium praeteriti temporis |ab actiuo Latini non habent; item participium praesentis temporis a |passiuo Latini non habent; sed duo habent ab actiuo et duo a passiuo, id |est ab actiuo praesens et futurum, a passiuo praeteritum et futurum. a |neutro duo ueniunt participia, ea quae ab actiuo, praesens et futurum. |et iuste. nam quoniam sic declinatur neutrale uerbum, quem ad modum |actiuum declinatur uerbum, necesse habuit ea habere participia, quae |habet etiam actiuum. secundum enim declinationem ordinantur participia. |ergo si sic dicimus nato, quem ad modum dicimus lego (sic enim |declinatur), utique ipsa debent esse participia, quae sunt in his uerbis, unde |traxit similitudinem. ergo duo sunt participia a neutrali uerbo. a |deponenti tria sunt participia, praesens praeteritum et futurum in rus tantum. |nam ideo uoluerunt dici deponens uerbum, eo quod deponat unum |participium, quod in dus exit. nam falso dicunt, habes hoc in Probo, falsum |est, dicit, quod dicunt uerbum deponens esse ab eo, quod non deponat |r litteram, quasi cata antiphrasin, quo modo dicimus parcas ab eo, quod |0260| non parcant, quo modo dicimus lucum ab eo, quod non luceat; sic et |deponens. falsum est. nam incipies et commune uerbum deponens dicere: |nam et commune uerbum r litteram non deponit. ergo deponens dictum |est re uera ab eo, quod deponat unum participium, quod in dus exit. |loquor uerbum est deponens: fac participium praesens loquens, |praeteritum locutus, futurum locuturus; loquendus non debemus dicere, sed |sicubi contigerit ut dicas, iam commune uerbum est. luctandus non |debemus dicere; sed sicubi contigerit ut dicas, iam scire debes ista uerba non |esse deponentia, sed commune uerbum. nam commune uerbum potest |habere participium et in dus et in rus. puta loquor quando dico, uis |esse deponens uerbum? puta loquor ego illam rem. non facit |loquendus, sed facit locuturus. e contrario si uelis dicere: loquor a te, iam, |quoniam commune uerbum est, et in rus facit et in dus, non quoniam |a deponenti usurpatum sit hoc participium, sed quia iam commune est |uerbum. quaere apud Statium, centum huius modi participia sic inuenies; |sed ibi in ipso auctore inuenies, quae alii ponunt pro deponentibus, illum |posuisse pro communibus. unde per hanc licentiam usurpauit. ceterum |quantum pertinet ad uerbum deponens, non debet habere participium |futuri temporis quod in dus exit. est etiam commune uerbum: |commune uerbum quattuor habet participia, criminans criminatus criminaturus |criminandus. et iuste. nam commune uerbum et agentis et patientis |habet significationem; debet ergo habere participium et ab actiuo et a |passiuo. duo autem sunt ab actiuo, duo a passiuo. ergo iuste quattuor |habet, praesens praeteritum et duo futura, ut est criminans criminatus |criminaturus criminandus. sed scire debemus ista quattuor non ab |utraque parte esse quattuor, sed duo esse significationis actiuae et duo esse |significationis passiuae (ne forte, quando tu uis uti significatione actiua, |utaris in significatione actiua quattuor participiis), id est si in uerbo |communi uteris significatione actiua, duo habes participia; si item in |uerbo ipso communi uolueris uti significatione passiua, duo habes |participia. ne dicas ergo, licet mihi in Latino inuenire quattuor participia: |negauimus enim primo aut praesens participium inueniri a passiuo aut |praeteritum ab actiuo: ne dicas mihi, ecce habes uerbum, ubi et |praesens est, et habet significationem et actiuam et passiuam. sed non propter |hanc concessionem concessi tibi et illud, ut, quando uis uti ad actiuam |significationem, quattuor ipsis utaris, et isdem quattuor ad aliam |significationem; sed illa significatione <quando uteris>, duobus uteris; quando alia, |item aliis duobus. |hoc est quod legimus etiam in arte superiore. iam addit alia |0261| propria et utilia. legimus formas uerborum esse quattuor, meditatiuam |inchoatiuam perfectam frequentatiuam. inchoatiuam formam ait quae non |habet participia ulla nisi praesentia, ut est calescens feruescens tepescens, |hoc est ut praesens tantum habeat et praeteritum non habeat. |inchoatiuum dictum est ab eo, quod per ipsum inchoemus. omne autem quod |inchoamus et praesens habere potest, et praeteritum non habere. ita |fit ut participio praesenti tantum utaris, praeterito numquam. ergo |dicimus feruescens calescens tepescens. est etiam alia ratio, qua non habeat |tempus praeteritum: omne participium a praeterito ueniens tempore a |perfecto descendit, puta scriptus sum eram fui, lectus sum eram fui; non |possumus declinare nisi per participium praeteriti temporis. legens in |tempore praeterito non inuenitur. si ergo legens in tempore praeterito |non inuenitur, nec illud quod nascitur de temporibus praeteritis debet |habere praeteritum, id est nec participium debet habere praeteritum |tempus, quoniam inde originem ducit. ergo unum est praesens tantum, |calescens feruescens tepescens et similia. |inpersonalia uerba quot habent participia? dicit, non debent habere, |nisi forte usurpaueris. si uolueris usurpare, tunc possunt habere |participia, ut si dicas paenitens ab eo quod est paenitet me te illum, libens |ab eo quod est libet me te illum. ut inueniamus participia, dicit, haec |qui posuerit usurpabit. qua ratione? omne participium habet personam. |si illa uerba inpersonalia sunt, quo modo possunt facere participium, |quod participium semper a persona ducit originem? quando dico amans |ego, amans tu, amans ille, utique currit per omnes personas, ego tu |ille. si illud uerbum inpersonale est, quo modo potest habere |participium, quod capit personas? |sunt uerba <defectiua>. tria dicturus est: sunt uerba defectiua quae |non deficiunt in participiis, in uerbo tamen deficiunt; <sunt quae non |deficiunt in uerbo, in participiis tamen deficiunt; sunt quae deficiunt in uerbo |et> deficiunt in participiis. inuenis uerbum quod et ipsum deficiat, et |participium non deficiat; aut e contrario inuenis participium quod ipsum |deficiat, sed uerbum non deficiat; aut uerbum quod et ipsum deficiat, et |participium deficiat. puta memini: memini et uerbum est defectiuum et |participium non habet; nemo dicit meminitus meminiti meminito |meminitum aut nescio qua alia. ergo ecce habes uerbum et ipsum defectiuum |et participium. da uerbum defectiuum, sed participia non defectiua. est |odi: odi nouimus quoniam defectiuum uerbum est; participium tamen non |0262| deficit, osus facit praeterito tempore. sed ne uideatur tamen quasi |absonum esse et durum, conpone, et inuenies usitatum esse, exosus perosus. |dicimus enim: exosus sum illum hominem, perosus sum illum hominem. |ergo habes uerbum defectiuum, habens tamen aliqua participia. da |uerbum penitus non defectiuum, quod tamen in participio deficit. <studeo> |studebam studueram; in participiis tamen deficit [studueram enim dicimus |praeterito]; non dicimus studiturus, nemo dicit. |sunt aliqua participia quae uidentur esse participia et non sunt |participia, sunt aliqua quae uidentur non esse participia et sunt participia; |tenuem discretionem habent ista. discernamus ergo, quem ad modum illa |intellegamus uel quem ad modum illa. ecce tunicatus galeatus: quando |dicimus tunicatus galeatus, uidentur esse participia. et re uera: nam sic |est tunicatus galeatus, quem ad modum uestitus laudatus; uestitus autem |et laudatus participia sunt. sed ista tamen non possunt esse participia. |quid ergo? nomina sunt similitudinem participiorum habentia. unde |intellegimus nomina esse, non participia? quoniam a uerbo non ueniunt; |nemo dicit tunico, nemo dicit galeo. ergo talia sunt et illa, placita nupta |triumphata regnata. nam ecce participia sunt et ista; sed nemo dicit |placeor, nemo dicit nubor triumphor regnor. ergo non a uerbo ueniunt. |quid ergo? dicimus ista nomina esse pro participiis posita, illa participia |esse pro nominibus posita. quo modo, cum una sit significatio et nec |illud a uerbo ueniat, nec illud a uerbo ueniat, illud participium est, illud |nomen? est aliqua discretio quae hoc secernat, ut agnoscas puta, quando |est penitus nomen, sed tamen speciem participii habet, quando autem |non est penitus nomen, sed participium. et tamen illa dicimus participia |esse; illa dicimus participia non esse, quae nulla ratione uerbum |recipiunt, nec suum nec alienum uerbum. tunico tunicor: istae sunt duae |declinationes, dicit; sed tunico non possum dicere nec tunicor, nec galeo |nec galeor. neutrum uerbum recipit; nec illam declinationem possumus |dare nec illam declinationem. ergo modo, quoniam nec illud nec illud |potest esse, et non recipiunt nec aliud, nomina sunt magis quam |participia, quoniam neque habere possunt originem sui, neque possunt uel |aliunde originem ducere. e contrario illa quae secuntur, placita nupta |triumphata, licet non habeant propria uerba, unde nascantur, habent |tamen uicina, unde originem sumant. nam nubor non dico, nubo dico; |placeor non dico, placeo dico; regnor non dico, regno dico; triumphor |non dico, triumpho tamen dico. ideo ergo dicuntur penitus illa esse |nomina, quoniam nec ullam speciem habent; haec autem esse participia |sine uerbis, id est sine ea specie, unde debent originem ducere, ideo |quoniam uel a uicino originem trahunt. ergo siqui tibi dicat pransus |0263| cenatus, «cenatum noluerit occidere», quae pars orationis est? quid |habes dicere? nomen est? qua ratione? quia cenatus non potest esse |participium. non enim oritur cenatus nisi a praeterito tempore cenatus |<sum. cenatus sum> autem in neutrali uerbo non potest esse. quo modo |ergo cenatus participium est? sed originem uerbi habet. e contrario |galeatus non solum sui originem non habet, sed nec uerbi originem habet. |ideo ergo ista tantum nomina sunt, quoniam ista non solum sui originem, |non habent, sed nec suorum uerborum originem; suorum uerborum, id |est originem unde nasci debuerant. pransus cenatus et reliqua, haec |omnia participia sunt, sed sine uerborum suorum origine; originem autem |uerborum habent. quid ergo? licebit nobis ad istam similitudinem etiam |alia facere? ne forte dicas mihi, et mihi datur potestas ut, ubi uoluerim, |in uerbo neutro faciam tale participium et dicam carere origine, ut si |dicas natatus, natatus est mihi amnis, ut si dicas: dormitum est mihi |illud tempus. utrum possum dicere: meridiatus sum illa re? [utrum |possim dicere] utrum possum usurpare ista participia ad similitudinem |illius usurpationis? et scire debemus quoniam non possumus penitus. et |uide, quanta ratione probatur quoniam non licet. ista omnia quae dicimus |usurpatiua sunt. si ergo usurpatiua sunt, iam artem non habent; si artem non |habent, debemus saltim uel auctoritatem sequi. omne enim quod loquimur |non constat nisi usu arte auctoritate. ergo in usu non habes ut dicas hoc; |ex arte uenire non potest; debes autem uel auctoritatem sequi. non ergo |debes tu dicere et alia. non enim tuam auctoritatem habes, sed illa |tantum potes dicere, quae legisti. idcirco ista omnia, quae contra artem |usurpata sunt, sola dicuntur; quoniam iam non artibus utuntur, sed |auctoritate, non iam nos dicimus, nisi quae scimus dicta esse. idcirco |soloecismum facit, nisi exemplum dicat, puta legi in illo auctore. si ars |deficit, debemus ad auctoritatem recurrere. |non debemus habere licentiam conponendi istas res. sunt |aliqua participia, quae tam diu sunt participia, quam diu simplicia sunt. |conpone illa, et fiunt nomina. puta innocens et nocens: nocens |participium est; noceo, fac participium, nocens; conpone illud, et iam |non est participium. qua ratione? quoniam recipit conparationem, |innocens innocentior innocentissimus. deinde quoniam uerbum non facit: |nemo enim dicit innoceo. item sunt aliqua participia exceptis illis |discretionibus; iam memento illa, ista extra sunt. sunt aliqua participia, quae |0264| tam diu sunt participia; quam diu non recipiunt conparationem; cum |receperint, fiunt nomina. incensus praeteritum tempus est; acceptus |praeteritum tempus est. ergo acceptus et incensus nomina sunt. acceptior |et incensior, iam non a participiis orta sunt haec duo, sed orta sunt a |nomine. |hoc quod dicit noli illi credere: dicit aduerbia de se facere |participia [ut est scribenter legenter]. non est uerum, sed tunc hoc nobis |possunt praestare aduerbia, quotiens ducunt originem a participiis, quae |participia originem ducunt a nomine. ut siqui dicat indulgenter: quando |dico indulgenter, non uideor originem duxisse huius aduerbii ab eo quod |est indulgens, id est a participio, sed a nomine. nam recipit |conparationem, indulgentior. et ut scias uerum esse, quaere participium, id est |rem non recipientem conparationem, aude inde facere aduerbium. unde |apparet quoniam non ducimus aduerbia nisi a nomine [orta]. unde error |est quoniam de participiis nascuntur aduerbia.\\n  |coniunctio est pars orationis dicta, quod coniungat elocutionem. nam |ideo dicta coniunctio. naturaliter enim nostra oratio dissidens et soluta |est, nec potest in conexionem uenire nisi interpositis illis particulis. quae |particulae si non fuerint interpositae, faciunt soloecismos. siqui dicat |:ego tu eamus, non est plena ista elocutio; sed si interponas et, facis |plenam elocutionem, id est facis ὑφέν, id est continuam elocutionem. |atque huic rei contrarius est ille tropus, asyndetos [dicunt asyndeton |tropum unum]; iam uidetur contra coniunctionem esse hic asyndetos, |«ite, / |ferte citi flammas, date tela, inpellite remos». |ecce hoc loco nulla coniunctio est, et potest stare elocutio sine |coniunctione. ergo potest fieri ut aliquando desit coniunctio. aliud est uerba |copulare, aliud est sensum copulare. uerba sine coniunctione omnino |esse non possunt, sensus sine coniunctione esse potest. quando dico |«ite, / ferte citi flammas, date tela, inpellite remos», uideor uerba non |coniungere, sed sensum coniungere [aut uerba non coniungit, sed sensum |coniungit. non modo de conexione uerborum agitur, sed de conexione |sensus]. nam singuli sensus pleni sunt: ferte citi flammas, inpletus <est> |sensus; date tela, inpletus est sensus; inpellite remos, inpletus est |sensus. quo tempore tibi licet detrahere coniunctiones? quo tempore potest |fieri ut remoto illo sensu stet sensus qui relinquitur. e contrario quando |0265| dico: ego et tu eamus, tolle inde et, et uideamus, si stat sensus. |quaeritur, quo loco detrahendae sunt coniunctiones. non ubique, sed illo |loco detrahuntur coniunctiones, ubi pars sublata non obest parti relictae. |hoc autem non contingit nisi in sensibus. possunt enim quattuor quinque |esse sensus, et uno remoto possunt stare. uerba autem si fuerint et non |fuerint conexa, non stat elocutio. ita fit ut in singulis sermonibus |necessaria sit ad conexionem coniunctio. in sensu autem non semper |necessaria est coniunctio, sed si uis, potes ponere, si uis, non. potest enim |pronuntiatio ipsa uice fungi coniunctionis. uis scire quoniam sensus hoc |facit? peruerte ipsum sensum, et uide quia stat, ferte tela, date faculas, |citi classem ascendite: non ipso ordine dixi, quo Vergilius, sed alio, et |tamen stat. quaesitum est enim hoc, quo tempore detrahendae sunt |coniunctiones. illo scilicet tempore, quando sensus perfecti sunt, ita ut sublato |uno alter non mutiletur. in elocutione hoc non contingit. coniunctio |dicta est, quod coniungit nostras elocutiones. |coniunctioni tria accidunt, potestas figura ordo. potestas |coniunctionum apud Latinos in quinque species diuiditur (apud Graecos enim |uarie diuiditur): sunt enim copulatiuae disiunctiuae expletiuae causales |rationales. |copulatiuae dicuntur, quod et sensum copulant et uerba copulant. |ego et tu eamus: quando dico: ego et tu eamus, non solum uerba |conexa sunt, sed etiam sensus conexus est. ut si dicas: ite citi, ferte |flammas, «date tela et scandite muros», iam scandite muros et sensus |coniunctus est et uerba [hic uerba coniuncta sunt, ego et tu eamus |ad forum, illic sensus coniunctus est et uerba]. ergo copulatiua illa est |quae et uerba coniungit et sensum coniungit. disiunctiua <dicta> est non |ab eo, quod coniuncta disiungat. nam si disiungit, iam nec coniunctio |est: nihil enim tam contrarium coniunctioni quam disiunctio. nam si |ideo dicta est coniunctio, ab eo quod coniungat, ista autem disiungit, non |est coniunctio. sed non est hoc: nam coniunctio est et ista. est |quidem coniunctio, quantum ad uerba pertinet; est autem disiunctio, |quantum ad sensum pertinet. possum enim ita dicere, ego aut tu eamus. |quando dico: ego aut tu eamus, elocutio quidem conexa est, sed sensus |diuisus. nam quando dico: ego aut tu eamus, non utrumque iturum |ostendo, sed alterutrum, uel illum uel illum. tale est in illo sensu, aut |0266| ferte citi flammas, aut date tela, aut inpellite remos: quando dicis: aut |ferte flammas, aut date tela, aut inpellite remos, non utrumque imperas |faciendum esse, sed alterutrum, ut aut nauibus sequantur aut flammis. |stat quidem elocutio interposita illa particula disiunctiua, id est sensum |disiunxit, elocutionem tamen tenuit et iunxit. ergo ideo dicuntur |disiunctiuae, non quod et uerba disiungant et sensum, sed quod uerba |coniungant, sensum disiungant. quod uerba coniungit, coniunctionis est; |disiunctionis est, quod sensum disiungit. hoc est, quod habent partis suae, quia |dicuntur disiunctiuae. |expletiuae dictae sunt ab eo, quod tantum sensum expleant additae. |additae enim augent ornatum, detractae nihil nocent. hanc naturam |habent expletiuae: quando detrahuntur, nihil significant; quando adduntur, |ornant sensum ipsum, id est quando detrahuntur, non mutilant aliquid, |non detrahunt. ut puta si dicas: equidem uolebam praefectum uidere, |tolle inde equidem, et stat elocutio, uolebam praefectum uidere. |«saltim, siqua mihi de te suscepta fuisset / |ante fugam suboles». |tolle inde saltim, et stat elocutio, siqua mihi de te suscepta fuisset ante |fugam suboles. ergo istae dicuntur expletiuae quae sensum explent, |detractae autem nihil nocent; ideo dicuntur expletiuae. quare autem dictae |sunt expletiuae et non ornatiuae? nam illae ornatiuae dicuntur quae |additae ornant, detractae non obsunt. istae autem quae dicuntur expletiuae, |quantum significat ipse sensus, etiam aduerbia permanent, non uacant. |quare noluerunt dicere ornatiuas istas, sed maluerunt dicere expletiuas. |si enim uoluissent dicere ornatiuas, manifestum esset quod additae |ornarent, ablatae nihil nocerent: hanc habent naturam, quod, cum additae |fuerint, accedit cultus; si decedat cultus, interim corporis nihil recedit. |ergo quid est expletiua? quando dico: lege lectionem, et quando dico: |saltem lege lectionem, aliud est dicere: lege lectionem, aliud est |saltem lege lectionem. quo modo? qui tibi dicit: lege lectionem, hortatur |te ad unam rem faciendam. et forte alias res facis, sed istam solam |non faciebas; cantabas, sed non legebas lectionem. qui tibi dicit: hoc |fac, <hortatur ut hanc rem facias>, licet tu illas res sponte facias; qui |autem tibi dicit: saltem hoc facito, ostendit te omnia nihil facere, sed |uel hoc unum facere debere. longe aliud est hortari nos ad unum |aliquid faciendum, cum cetera facias, longe aliud est ut uel unum facias. |nam hoc habet natura huius elocutionis: puta saltem ambula, id est si |non uis dormire, si non uis sedere, si non uis stare, uel hoc unum fac, |ambula; quando autem dico ambula, iam non arguo te totius |neglegentiae, sed arguo te, quod istam unam rem omiseris. ergo dictae sunt |0267| expletiuae, quia illud quod minus dictum erat accessu huius expletur. |et paene in omnibus hoc esse inuenies. equidem, id est ego quidem: |equidem uolebam uidere praefectum <si dicas>, et si dicas: uolebam uidere |praefectum, longe aliud est. qui dicit: uolebam uidere praefectum, hoc |dicit simpliciter, uolebam uidere praefectum; qui dicit: equidem uolebam |uidere praefectum, <hoc dicit, uolebam uidere praefectum> nisi illud |timerem, nisi illud obesset. nam qui dicit: equidem uolebam uidere, hoc |significat, uolebam uidere, sed alia res intercedit, quae prohibet; |equidem uolebam legere, sed illud timeo. ideo dicuntur expletiuae, quoniam |inlatae aliquid, quod non expressum est, sed latet, illud ipsae res nobis |demonstrant. |inter causales et rationales est differentia, et est hic maxima |difficultas, et nisi adhibeas prudenter intentionem, non facile discernis, quando |debemus uti causali, quando debemus uti rationali, siqui dicat puta: quid |est causalis? quid est rationalis? uoluerunt maiores nostri aliam esse |causam, aliam rationem. nam causa potest esse sine ratione, ratio sine |causa esse non potest. puta causa est uerbi causa, siqui dicat: occido |illum hominem, ut tollam res ipsius. haec causa est, quae nos inpingit |ad faciendum, id est causa quae nos inpellit ad facinus. quae est causa? |res lucri. ratio est qua utimur in faciendo. si dicas: debeo illum |occidere; sed si illud dixero alicui, prodo me; sed ueneno, sed per noctem, |nequis me uideat? <uide>, quantum interest inter causam et rationem. |plane ubi est causa, non statim est ratio. neque enim, quoniam spero |hereditatem, debeo illum occidere. quid? si pater meus fuerit, numquid, |quoniam spero hereditatem, debeo patrem meum occidere? ergo non ubi |causa est, statim et ratio est. e contrario non ante potest inueniri ratio, |nisi causa praecedat. quae causa? quia, si dicam: in solis regionibus |solus faciam, necesse est ut praecedat etiam causa, quare occidam. et |quid prodest hoc scire? propter illam causam, quam legistis, licet nobis |causales uti pro rationalibus; non utimur pro causalibus rationales. |potest fieri ut, ubi uolueris ponere rationalem, ponas ibi et causalem in ipsa |elocutione; e contrario, ubi est causalis, non statim pones et rationalem. |quare? quia in ratione est causa, in causa non statim est ratio. ergo |quotienscumque de causa loquimur, uti debemus causalibus; |quotienscumque de ratione loquimur, uti debemus rationalibus. ut puta si dicas |ita, si occidam illum, habebo eius hereditatem, quoniam de significatione |lucri tractas, quia spes lucri te cogit ad facinus, bene uteris causali: |0268| causa enim est, et causali debes uti. e contrario si ratione utaris, |melius uteris rationali: si dicas: solus illum occidam, debeo in desertis locis, |debeo ueneno; ergo latebo; igitur latebo, si hoc fecero, ergo magis istam |ponis in re rationali; quoniam de ratione loqueris, bene uteris rationali |coniunctione. ita enim potest fieri ut procedat iste tractatus, ut, ubi |de ratione loqueris, utaris coniunctione rationali: ubi de causa loqueris, |utaris causali. |hoc quidem secundum rigorem artis. ceterum auctores confuderunt. |quid tam contrarium, quam est copulatiua et disiunctiua? copulatiua |utique copulat sensum et coniungit, disiunctiua uero disiungit. istae duae |partes inter se satis contrariae sunt, et tamen inuenimus apud Vergilium |copulatiuam positam pro disiunctiua, «subiectisque urere flammis»: |ue debuit dicere, et dixit «subiectisque urere flammis»: ue disiunctiua est, |que copulatiua est; posuit copulatiuam pro disiunctiua. aliquis enim sic |loquitur, quo modo locutus est ipse, |«aut terebrare cauas utero et temptare latebras, / |aut pelago Danaum insidias suspectaque dona / |praecipitare iubet»: |aut pelago, ecce aut; aut terebrare cauas, ecce aut; suspectaque dona, |suspectaue debuit dicere. nam ita loquimur, aut incendendus est equus |aut in mare praecipitandus aut terebrandus; ille aliter dixit, aut |incendendus est equus aut in mare proiciendus et terebrandus; praemisit duas |disiunctiones et subiecit conexionem. numquid possis ita dicere, aut |incendendus aut terebrandus et arguendus: non potest fieri ista elocutio, |sed ita dicimus, aut incendendus aut terebrandus aut arguendus; illa |elocutio non procedit. ergo debemus scire quoniam ista licentia auctorum |est. nec tibi mirum sit ut altera pars pro altera posita sit. et in |praepositionibus hoc inuenimus. nam inuenimus praepositionem <pro |praepositione> positam, ut est «aut ubi sub lucem», pro eo quod est in luce, |ecce alia praepositio pro alia posita est. item alio loco «cui tantum de |te licuit», pro in te; alia pro alia posita est. si hoc in |praepositionibus contingit, contingit hoc et in coniunctione. ergo ista est significatio |potestatis quae dicitur. |accidit et figura, simplex et conposita: simplex at, conposita atque. |ista praeposita non debet per d scribi. inter at et ad hoc interest, quod |ad, si per d scribas praepositionem facis, ad propinquam uado, ad |amicum eo; si per a et t, at coniunctionem facis. qua ratione ita? |0269| quoniam nulla praepositio per t terminatur; ubicumque inuenis |praepositionem, per d est. siquis scripserit per t, barbarismum facit, quoniam per |litteras peccat; non soloecismum facit, sed barbarismum. ubicumque ergo |praepositio est, per d scribis, ad patrem, ad forum; e contrario coniunctio |per t scribitur, at. ergo quoniam diximus coniunctionem esse at, et |conpositio, quae inde fit, similiter seruat naturam, atque, id est non per d, |sed per t. si at dicimus illam coniunctionem, ista est conpositio. |accidit etiam ordo. ordo coniunctionum hic est, quod sunt aliquae |praepositiuae, sunt postpositiuae, sunt mediae. praepositiuae coniunctiones |quidem multae sunt; habetis illas apud Probum digestas. puta at et ast: ita |dicimus, at postquam uenit, at postquam medio incepta uirorum est, «at |pater omnipotens». at postquam; postquam at non possumus dicere: |aut at pater; pater at omnino non potes dicere. similiter ast, «ast ego |quae diuum incedo». numquid dixit ego ast? istae praeponuntur semper. |illae postponuntur semper, que, si dicas primusque; non potes dicere que |primus: illiusque, ipsiusque; non possumus dicere que illius, que ipsius. |similiter: hoc autem fac pro eo quod est: autem hoc fac. sed ista praeposita |inuenitur apud comicos, in elocutione communi postponitur; apud comicos |tamen inuenimus quod praeponitur. est etiam media, ut est igitur; et quaqua |parte usus fueris hac coniunctione, stabit, igitur fac hoc, fac hoc igitur; |quaqua parte uolueris uti hac coniunctione, poteris. iste est ordo |coniunctionum. sed tamen illud meminisse debes, coniunctiones pro coniunctionibus |posse poni apud auctores. nobis non licet. ne dicas mihi ergo, quoniam usus |est Vergilius copulatiua pro disiunctiua, debeo et ego ita facere. |nequam licet. ille enim habuit auctoritatem artis poeticae. \\n  |praepositio dicta est eo, quod in loquendo praeponitur, ut siqui dicat |apud amicos; nemo potest dicere amicos apud: ideo dicta praepositio, |quoniam in loquendo praeponitur, puta apud amicos, apud propinquos, |apud fideles, apud doctos. praepositio ergo dicta est ab eo, quod in |loquendo praeponitur. non generaliter: nam sunt aliquae praepositiones |quae etiam postponuntur. una est quae arbitrio tuo uel praeponitur uel |postponitur, tenus: potes dicere et pube tenus et tenus pube; ecce |habes quae arbitrio tuo uel praeponitur uel postponitur. est item una |quae semper postponitur pronominibus, cum, aliis partibus praeponitur. |si dicas cum parentibus, cum amicis, cum doctis, ecce modo |0270| praeponitur nominibus; postponitur, mecum tecum nobiscum uobiscum; nemo |dicit cum me, cum te, cum nobis, cum uobis. ergo ex maiore parte |significationis appellata est praepositio, non quoniam non inueniuntur |praepositiones, quae possunt aliquando postponi. nam ecce dedi tibi exemplum |postpositae, ut est tenus, ut est cum. ergo quod frequentius inueniuntur |praepositae, inde dictae sunt isto nomine. ergo praepositio semper in |loquendo praeponitur, ut ante templum; illa una est quae pro arbitrio tuo |uel praeponitur uel postponitur, <tenus>, tenus pube et pube tenus; illa una |est quae in pronominibus semper postponitur, cum, mecum tecum. quid ergo? |aliae <non> postponuntur praepositiones? postponuntur etiam aliae; sed cum |postpositae fuerint, uide ne hysterologia sit, aut ne elocutio sit. plerumque enim |postpositae hysterologiam faciunt, plerumque elocutionem faciunt * si dicas |«transtra per et remos et pictas abiete puppes»: |transtra per et remos, hoc est per transtra et remos: modo postposita |est non lege sermonis, sed lege metri. ne te decipiat, quoniam in |uersibus inuenimus plerumque praepositiones esse postpositas; sed ideo |postpositae sunt, non quod ita in elocutionem cadunt, sed quod aliter |uersus stare non possunt. ergo dicimus transtra per et remos, et fit |hysterologia, id est conuersio sermonis, hoc est per transtra et remos. |plerumque postponitur et mutat casum suum. post qualis praepositio est? |accusatiua sine dubio. tunc erit accusatiua, si aut illam praepono, aut |illam postpono per hysterologiam, id est per necessitatem metri. si autem |uoluero elocutionem facere, postposita perdere habet casum. puta post |tempus uenit, modo praepositio est; et tempus post uenit, et modo |praepositio <est>. e contrario si dico: tempore post uenit, non est |hysterologia, sed est elocutio, puta «longo post tempore uenit». iam hoc |loco quoniam mutatus est casus, mutatur etiam illa elocutio. unde |plerique dixerunt illo tempore, quando perdit casum, non esse |praepositionem, sed esse aduerbium. sed errant et decipiuntur. nam |considera et uidebis. illi hoc dicunt, praepositio tunc est quando |praeponitur (hoc consentio, uerum est): et quando postponitur per |hysterologiam, praepositio est, id est ut non mutet casum suum, ut |«transtra per et remos», hoc est per transtra et remos; cum |autem postposita fuerit et mutauerit casum, iam aduerbium erit. hoc dicunt, |hoc habes etiam in Donato. sed noli credere, quoniam non potest fieri |ut ista praepositio fiat aduerbium, nisi recedat penitus a casu et uerbum |accipiat. si dicas puta: ante templum stat, ante modo praepositio est, |quia templum pars est orationis quae casum habet: ante uos stat, ante |0271| praepositio est, quia uos pars est orationis quae casum habet: ante |amantem stat, amantem pars est illa orationis quae casum habet. ergo |quotienscumque praeponitur ei parti orationis quae casum habet, tunc uidetur |praepositio. uis facere illam aduerbium? necesse habet ista pars |orationis, cum fit aduerbium, ab omni casu recedere. puta ante fecit, ante |dixit, ante scripsit: qui dicit: ante fecit, ante dixit, ante scripsit, |non id egit ut mutaret casum praepositionis, sed ut penitus eam casibus |remoueret. et idcirco tunc est aduerbium. aliud est enim mutare casum, |aliud est casibus carere. quando casibus penitus caret, tunc aduerbium |est re uera; quando autem mutat casum, non est aduerbium, sed elocutio. |ergo quando dico tempore post, non audeo dicere post aduerbium esse. |quare? nam etsi mutauit casum, tamen adhuc alterum habet casum; non |suum quidem habet, alterum tamen. quando autem dico: post fecit, |da casum uel unum, uel suum uel alienum: post dixit non habet nec |suum nec alienum. ergo siqui dicat: post fecit, post dixit, tunc |aduerbia faciunt istae particulae, tunc, quando penitus casum non habent. |quando autem ita mutatur hic casus, ut alienum habeat, non est |aduerbium, sed praepositio est cum casu mutato. est enim licentia haec data, |ut postposita praepositio perdat casum et mutet. |omnis praepositio hanc habet naturam, ut aut augeat aliquid, aut |minuat aliquid, aut in contrarium uertat, aut nihil significet. auget, si |dicas clarus: auge illud, praeclarus; plus significat praeclarus; ecce adiecit |aliquid significationis. minuit, si dicas dolus subdolus: nam in subdolo |minus est, quam est in dolo; ecce minuit. aut in contrarium ducit [quam |est], doctus indoctus, felix infelix, sanus insanus; ista in contrarium |uertunt. aut certe nihil significat, id est additur ex superfluo, confieri: |«confieri possit», pro eo quod est fieri; «fata renarrabat», |renarrabat pro eo quod est narrabat: hoc <est> nihil significat. ergo plerumque |praepositiones augent, ut praeclarus; minuunt, ut subdolus; in contrarium |uertunt, ut insanus. nihil significant, ut confieri. |omnis praeterea praepositio hanc habet uim, ut aut casibus seruiat aut |loquellis. casibus seruiunt praepositiones quae iungi possunt et segregari; |loquellis seruiunt quae non possunt segregari. casibus seruiunt praepositiones |quae et cohaerere possunt ad unam partem orationis et non cohaerere, ut |puta: prae dolore feci. ista casualis est, quia, si uolo, facio illam unam |partem, praetulit; ecce modo duae sunt partes, sed istae duae in unam |coierunt. ergo prae illa praepositio, quae et iungi potest et segregari |potest, casualis est. si autem iungi tantum possit, nec possit segregari, |0272| loquellaris est, ut sunt illae sex, con di dis re se am. exceptis illis sex reliquae |omnes casuales sunt. praeterea istae ipsae casuales, id est quae casibus |seruiunt, hanc habent naturam, ut aliquando possint cohaerere; sunt aliquae |quae numquam possunt cohaerere. semper cohaerent illae praepositiones, con |di dis re se am: numquam enim inueniuntur segregatae. ita dicimus, |conduco. numquid possum dicere con duco, ut sint duae partes? unde |intellegimus? quoniam non possum interponere <aliquid>. reliquae praepositiones |ideo apparet quoniam possunt segregari, quoniam recipiunt uerbi |interpositionem. puta apud amicum: interpono, si uolo, apud illum amicum, apud |te amicum; ecce interposui partem orationis. in illis praepositionibus non |possum facere: si dicas recipio, non possum dicere re illum cipio; |conduco, non possum dicere con tibi duco; secubo, non possum dicere se |ab illo cubo. quia non potest interponi aliquid, hinc apparet quoniam |semper cohaerent. ergo sunt praepositiones semper cohaerentes. item |semper non cohaerentes, id est numquam cohaerentes, sunt illae, apud et |penes. ita enim dico, apud amicum, penes arbitros; non possumus unam |partem orationis facere, apudamicum, ut sit una pars orationis, nec |penesarbitros potest cohaerere. reliquae uero et cohaerere possunt et |disiungi, ut est puta pro: pro amico loquor, ecce modo non cohaesit; |protulit, modo cohaesit. similiter prae, prae dolore, praetulit. similiter ante, |ante templum, si dicas antetulit, ut est «antetulit gressum». possunt |illae omnes et cohaerere et disiungi. ergo sunt quae semper cohaerent, |ut conduco; sunt quae semper discernuntur, ut apud et penes; sunt quae |et cohaerent et discernuntur, ut reliquae omnes. istae sunt ergo |praepositiones. |praepositioni unum accidit, casus tantum, nec omnes casus apud |Latinos, sed duo tantum, accusatiuus et ablatiuus. legimus iunctas |praepositiones et datiuo casui, iunctas praepositiones et genetiuo casui. sed |ubiubi inueneris apud Latinos praepositionem iunctam uel datiuo uel genetiuo, |elocutio est, genus est elocutionis. ceterum |«crurum tenus a mento palearia pendent»: |tenus qui nesciat praepositionem esse? crurum qui nesciat genetiuum |<esse>? et tamen genus est elocutionis. nam qui <tam> stultus est, ut dicat |praepositionem cohaerentem genetiuo? duo sunt ergo casus qui tenent |praepositionem, accusatiuus et ablatiuus. apud Latinos illae praepositiones |[quae] sunt accusatiuae nec possunt iungi ablatiuo, puta ad apud ante |aduersum cis citra et reliquae. istae omnes tam singulares quam plurales |sunt, apud amicum apud amicos, penes arbitrum penes arbitros, per |0273| parietem per parietes. item illae ablatiuae, a ab abs cum coram et |reliquae; istae tantum ablatiuo iunguntur. sed in istis ablatiuis et in illis |accusatiuis sunt aliquae quae in dubitationem ueniunt. ecce in accusatiuis |hae in quaestionem ueniunt: ad et apud accusatiuae sunt quidem, sed |discretionem relinquunt in loquendo. quando ad locum nos ire |significamus, ad ponitur; quando in loco sumus, apud ponitur. puta ad |amicum uado, apud amicum sum: non possum dicere aut: apud amicum |uado aut ad amicum sum, lege quidem artis; ceterum exemplorum |lege conuertitur iste tractatus. interim nos hodie hoc teneamus, ut ad |semper ad locum sit, apud semper in loco sit. legimus quidem apud |Sallustium, in historiis habemus «ille Conisturgim apud legiones |uenit»: mutauit praepositionem. Asper defendit et ita dixit, Conisturgim |uenit. ad quam Conisturgim uenit? ubi fuerant legiones, quo uenit. |conuertas ordinem: iste enim dixit Conisturgim apud legiones uenit, id est |apud Conisturgim fuerant legiones, quo iste uenit. mutauit ordinem. |ergo apud in loco esse debet, ut apud amicum <sum>. ad uero cum |artis necessitate ad locum significet, id est ad amicum uado, tamen |omnes antiqui et idonei et firmi auctores iunxerunt quasi in loco, |«prima quod ad Troiam pro caris gesserat Argis»: |in Cicerone «decem fiscos ad senatorem illum relictos», «ad |Marcum Lecam te habitare dixisti». ergo licet nobis ad et in loco |ponere et ad locum ponere. istae sunt quae in dubitationem ueniebant; |dixi quam differentiam habent [tenus uero in quaestionem uenit; quaeritur |tenus quam partem orationis faciat]. |est talis regula, praepositio praepositioni non iungitur. hoc dicunt, |puta apud penes non potes facere unam partem orationis. item qui male |loquuntur modo ita dicunt, depost illum ambulat. de praepositio est, |post praepositio est; ecce duae praepositiones non cohaerent, non licet; |numquam duae praepositiones cohaerent aut possunt iungi. ergo si |praepositio praepositioni non iungitur, de hac elocutione quid habemus dicere, |«ad usque columnas»? ad praepositio est indubitabiliter, usque |praepositio est; ecce habes duas praepositiones simul cohaerentes. unde |apparet quoniam non est praepositio ista usque. quid ergo uis <esse>? si non |est praepositio, necesse est ut nihil aliud sit nisi aduerbium. legimus |0274| enim talem regulam, omnis pars orationis cum desierit esse quod est, |nihil est aliud nisi aduerbium. ergo cum desierit esse praepositio, quid |habet esse nisi aduerbium? fac ergo ut sit aduerbium. si est aduerbium, |multo minus iungis praepositionem. nam legimus praepositionem aduerbio |non iungi. numquid possum dicere de mane et similia? ergo istam |praepositionem aduerbio non possumus iungere. ergo non debeo iungere |praepositionem praepositioni propter illam regulam quam dicunt, |praepositiones inter se non cohaerere. iam ut sit aduerbium, multo minus |debeo iungere, quoniam aduerbio praepositio non iungitur. ob hanc |causam, quoniam nec illud nec illud uerum est, utrumque accipitur. |habemus enim hoc in iure: in plerisque regulis, ubi neque illa firmissima |est, neque illa firmissima est, utrique consentimus; quoniam nec illud |firmissimum est, nec illud firmissimum est, ita fit ut defendatur utraque |pars. nam ostendo tibi et praepositionem praepositioni posse coniungi, |et aduerbium praepositioni posse coniungi, non quoniam uerum est, sed |quoniam utrumque firmum non est, nec illud <nec illud>, ut sit altera pars |firmior. nam praepositionem praepositioni posse coniungi illa elocutio |docet, circumcirca: paulo post dicit illud. ubi dicit iungitur uerbo, ut |incipio, iungitur participio, itidem iungitur sibi ipsa, ut est circumcirca. |ergo si iungitur sibi ipsa, circumcirca, iuste dicimus ipsam |praepositionem, adusque. sed forte dicas, nolo dicere praepositionem praepositioni |coniunctam, sed uolo dicere esse praepositionem aduerbio iunctam; sed |illa lege, ut pro una parte sit, quem ad modum dicimus deinde. ista |aduerbia sunt iuncta praepositioni, sed ita sunt aduerbia iuncta |praepositioni, ut non pro duabus partibus sint, sed pro una parte orationis. ergo |quacumque ratione possis hanc elocutionem dicere. si uis dicere |praepositionem, habes exemplum circumcirca: sic dico adusque duas esse |praepositiones, quem ad modum circumcirca duae sunt praepositiones sibi |coniunctae. si dicas aduerbio iunctam praepositionem, iungas aduerbio, |ut sic cohaereant, ut unam partem faciant. hoc quaesitum est in ista |praepositione. |de ablatiuis ista est quae in quaestionem uenit, quam remouit, clam. |semper Donatus clam conputat inter ablatiuas praepositiones [de ablatiuis |sunt istae duae, quae in quaestionem ueniunt, clam <et tenus>]; et in alia |parte artis hoc fecit, et hic fecit hoc. clam uult remotam esse omnino. |0275| falsum est, sed est utriusque casus, nec utriusque casus, sed ambigui. |aliud est esse utriusque casus, aliud est esse ambigui. nam si dicas |utriusque casus esse praepositionem, iungere illam habes ad legem illarum |praepositionum, quae nunc accusatiuo iunguntur, nunc ablatiuo. ut puta clam |patrem et clam patre: tunc clam patrem, quando ad locum significat, |tunc clam patre, quando in loco significat; sicut in illis diximus, quando |ad locum, accusatiuo iungitur, quando in loco, ablatiuo. sed clam ambigui |casus <est>, id est licentiae tuae datur ut, si uelis, dicas illam cum |accusatiuo, si uelis, dicas illam cum ablatiuo. possum, quando uolo, dicere: |clam amicos fecit; <possum, quando uolo, dicere: clam amicis fecit>; nulla |differentia est. ecce habes, clam, et hoc serua, ut uel illi uel illi iungas, |quando uolueris. tenus uero hanc habet rationem, quod huic contingit |ut modo praeponatur, modo postponatur [sine alia uero praepositione ut |praeponatur]. possum ergo dicere et tenus pube et pube tenus. |quaqua parte, uel illa uel illa posueris, stabit elocutio. |quae sunt accusatiuae, quae ablatiuae praepositiones, iam diximus. |sunt etiam aliquae praepositiones quae communes uocantur, eo quod nunc |accusatiuo seruiunt, nunc ablatiuo. sunt autem istae, in sub super et |subter. hae apud maiores nostros sine aliqua ratione ponebantur. quando |placebat, dicebant: eo in foro, dicebant: eo in forum pro arbitrio suo. |huius rei extant exempla innumerabilia, quod quadam licentia utentes, |quando uolebant ad locum, quando uolebant in loco, ponebant easdem |praepositiones, ut puta «rapuitque in fomite flammam». hodie non |possumus dicere, sed dico: rapio illum in domum; non possum dicere: |rapio illum in domo. et tamen ita dixit, rapuit in fomite, non rapuit |in fomitem. deinde «et nota conduntur in aluo». si dicas: condo |in aluo, putabo hoc uerum esse, illud aliud exemplum contrarium est, |«conditus in nubem»: illic accusatiuus est casus. iam de aliis saepius |dixit. |«destrictus ensis cui super impia / |ceruice pendet»: |ensis pendet super ceruice nemo dicit, sed super ceruicem. deinde |«ligna super foco / large reponit», pro eo quod est super focum. |in Cicerone etiam miliens, «si fortes fueritis in eo quem nemo |sit ausus defendere», pro eo quod est fortes in eum. ergo extant |plurima exempla, quibus exemplis possis probare quod maiores nostri has |0276| praepositiones indifferenter ponebant, nunc accusatiuo <iunctas>, nunc |ablatiuo. aetas posterior hoc probauit, ut debeamus animaduertere rationem |uerborum, quae uerba coniunguntur elocutioni; et cum uiderimus rationem |uerborum, sic considerabimus, utrum mutationem habeant ipsa uerba, an |permansionem. deinde si uideris uerba significare mutationem, tunc |accusatiuo <utaris>; si permansionem, tunc ablatiuo. ut puta quo modo si |dicas pergo proficiscor uado eo, omnia ista mutationem significant. qui |dicit pergo, non se ostendit in uno loco stare; qui dicit proficiscor, |ostendit se in alterum locum transire; qui dicit uado, in alterum locum |transire se demonstrat; qui dicit eo, similiter. ergo quoniam ista uerba |omnia mutationem significant, id est actum quendam habent et motum |quendam, scire debemus quod, quotienscumque haec uerba ponimus in |elocutione, [scire debes quod] illae praepositiones accusatiuo iunguntur. ut |puta eo in forum, eo in basilicam, pergo sub basilicam, proficiscor in |uillam, proficiscor in forum, profisciscor sub forum, abeo in domum, abeo |in uillam. ergo quando uis diligenter et rationabiliter uti istis |praepositionibus, naturam uerborum primum considera, et si consideraueris |naturam uerborum et uideris esse mobilia et habere transitum quendam, |scire debes quod accusatiuo seruiunt; sin aliter, ablatiuo. ut si dicas sto |sedeo maneo, omnia ista permanentis habent significationem. qui dicit |sto, non transitum facit, sed in loco est; qui dicit maneo, non transitum |facit, sed in loco est; qui dicit sedeo, similiter. ergo debemus dicere sto |in foro, sto in basilica, sedeo sub foro, sedeo sub basilica. omnia ista |ita se habent, ut, quando uerba mutationem significant, illae |praepositiones accusatiuis iungantur, quando permansionem, illae praepositiones |ablatiuis iungantur. hoc scilicet de duabus istis, in et sub, quod hodie |sequimur, hoc dixi: hodie duae sunt praepositiones quae in ambiguitatem |ueniunt, in et sub; et qua arte regantur, dixi. super et subter hodie |accusatiuae sunt. non tibi dico, istam si ita proferas, accusatiui est * |subter illa uero ablatiui; non tibi dico illam super, super terram ambulo |et sto super terra, puta ut, quando commutationem significat, accusatiuo |dicas istam, aut quando permansionem, ablatiuo dicas illam. non licet, |sed siue eas, siue permaneas, illae praepositiones accusatiuis casibus |coniunguntur. ergo in et sub secundum illam rationem quam dixi nunc |0277| iunguntur accusatiuo, nunc ablatiuo. super uero et subter hodie debent |iungi accusatiuo; apud maiores nostros uarie inuenimus, et legimus siue |accusatiuo siue ablatiuo iunctas. et hodie si uis dicere super tecto et |super tectum, dabitur tibi facultas. sed non loqueris secundum |praesentem usum, sed secundum antiquum. nam si maiores nostri utebantur |nunc accusatiuo, nunc ablatiuo, sic et tu habes uti. nam habes apud |Vergilium exemplum, «ferre iuuat subter densa testudine». subter |testudinem non dixit, sed subter testudine. uides ergo quid habet |antiquitas. usus praesens hoc habet, ut istae praepositiones in et sub uarie |ponantur; illae uero super et subter accusatiuo iunguntur, siue euntis |siue permanentis habeant significationem. |omnis praepositio [in sub super subter], cum transierit in alterius |praepositionis significationem, ei casui iungitur, cui iungitur illa in cuius |significationem transiit. puta in nunc iungitur accusatiuo, nunc ablatiuo. |sed si transeat in significationem accusatiui, illi iungitur; si transeat in |significationem ablatiui, illi iungitur. [omnis praepositio] in sub <super |subter> dicunt quod ambiguae sunt secundum usum antiquum. tamen |quotiens transeunt in usum uerbi causa praepositionis quae est accusatiua, |necesse habet ipsa [dubitatio] esse accusatiua, si in usum ablatiuae, |necesse habet et ipsa ablatiua esse. puta quando dico in adulterum, quid |dico? in adulterum, id est contra adulterum. contra qualis praepositio |est? accusatiua. ergo ita et tu habes iungere eam accusatiuo casui, |quoniam necesse habet transire in illum casum, cui iungitur illa in cuius |significationem transiit. habes hoc exemplum et de alia praepositione, |«multa super Priamo rogitans». quid est super Priamo? id est |de Priamo. de qualis est praepositio? ablatiua. ergo et super ablatiuo |casui cohaeret. ergo ipsa regula est de istis quattuor praepositionibus: |quaecumque praepositio transierit in alterius praepositionis significationem, |necesse habet illi casui cohaerere, cui cohaeret illa in cuius |significationem transiit, siue in sit contra, siue super sit de. |scire debemus quod omnis praepositio aut ipsa corrumpit uerbum |uel nomen uel quidquid illud est, id est uel quamcumque partem |orationis, aut ipsa corrumpitur, aut utrumque, id est et corrumpit ipsa et |corrumpitur. ipsa corrumpit, si dicas conficio: con praepositio est integra; |ficio corruptum est; erat enim integrum facio. aut certe ipsa |corrumpitur, affero: non dicebant adfero, sed affero; d transiit in f, fero autem |integrum uerbum est; ecce ipsa corrupta est a uerbo. aut utrumque simul |0278| fit, suscipio: sub capio, duo sunt ista integra, sed utrumque corrumpitur, |quando unum faciunt. si dicas sub capio, fac inde unum, suscipio: et |illud corruptum est, et illud corruptum est. ergo omnis praepositio aut |ipsa corrumpit uerbum, aut ipsa a uerbo corrumpitur, aut certe et ipsa |corrumpit et ipsa corrumpitur. |maiores nostri praepositiones etiam genetiuis casibus iungebant. sed |hodie non. ubiubi fuerit, figurata elocutio est. habes apud Vergilium |«et crurum tenus a mento palearia pendent». |crurum genetiuus pluralis est; tenus, ut scimus, praepositio est. sed scire |debes quoniam haec omnia figurata sunt. ceterum debemus dicere |cruribus tenus, quem ad modum pube tenus et tenus pube. hoc enim |significationis habet illa praepositio, ut uel praeponi possit uel postponi: |potes dicere tenus pube, potes dicere pube tenus. ut autem iungas |illam genetiuo non potes, nisi forte uolueris usurpare et figuram facere. |praeterea ante et post et propter et praeter, cum sint accusatiuae |praepositiones (ante templum dicimus et post templum et propter |templum et praeter templum), cum sint accusatiuae praepositiones, tamen |apud maiores nostros inueniuntur etiam cum ablatiuis. ante post propter |praeter cum sint accusatiuae praepositiones, nec dubium sit quin |accusatiuae sint, tamen apud maiores nostros inueniuntur etiam ablatiuae. puta |non dubitat Pacuuius dicere «ante templo», non dubitat dicere |«propter homine», non dubitat dicere, quod dixit etiam Sallustius, praeter |condemnatis: iste enim dixit «praeter rerum capitalium |condemnatis». inuenimus ista omnia. quid ergo? dicemus illos licentia aliqua |usos esse aut nescisse artem? ait Donatus, non; sed scire debes quod |haec quae posita sunt ita aut significationem habent aliam aut ordinem |alium. inuenimus ergo ante post propter et praeter, quae sunt utique |accusatiuae praepositiones sine dubio, tamen has praepositiones sine dubio |iunctas ablatiuis, et non apud unum, sed apud innumerabiles. quid ergo |faciemus? dicemus illos aut artem nescisse aut licentia fecisse? dicit, |falsum est; sed necesse est ut significatio alia sit in illis partibus, aut sit |alius ordo. ordo alter est et ordinis significatio alia. ergo tradito ordine |tollit illas a crimine alterius casus, ne uideantur ablatiuis esse iunctae. |siqui ita dicat, «praeter uerum capitalium condemnatis», quid est modo |0279| praeter? sine sine dubio. iussit, ait, populus Romanus ignoscere illis et |illis et illis praeter illis (sic locutus est), praeter condemnatis. quid est |modo praeter? sine sine dubio. ecce de ista ipsa re quid diximus paulo |ante? quoniam omnis praepositio necesse habet ei casui iungi, in cuius |iura transierit, id est in cuius significationem transierit. sine qualis |praepositio est? ablatiua, sine templo, sine homine. ergo quoniam ista |praepositio iam non significationem suam habet, sed transit in significationem |alterius praepositionis, necesse habuit ei casui iungi, cui iungitur ea in |cuius significationem transiit. et hoc per illas omnes. ergo uides |quoniam non uitiose locuti sunt, sed secundum rationem. nos autem putamus |ideo istam esse uitiosam, quia primam ipsam positionem uolumus |intendere, non significationem ipsius [primam]. ceterum si conferas te ad |significationem, inuenies integra ratione esse locutum. |dixit unam rem ueram quidem, sed ex parte ei non credendam. |omnis praepositio, ait, tam diu praepositio est, quam diu praeponitur; |postposita autem et nomen et significationem propriam amittit. falsum |est: potest enim praeposita et nomen tenere et significationem propriam |tenere; tamen, etsi postposita fuerit, adhuc nomen suum tenet. Donatus |quem ad modum dixit, sensus uerus est, expressio non est plena. sed |tu hanc rationem tene: praepositio tam diu est re uera praepositio, quam |diu praeponitur, ut ante templum, post tempus: post praepositio est et |praeponitur, et iure seruat et nomen suum et significationem. etiam si |postponatur ipso casu manente, cui iungebatur praeposita, nihilo minus |praepositio est, puta post tempus, tempus post, quoniam et hac parte |ipse casus est, et illa parte ipse casus est, praepositio est. e contrario |si mutet casum, iam non est praepositio, ut si dicas post tempore, |«longo post tempore uenit». iam quoniam mutauit casum, necesse |habet et illic nomen commutare, et habet aduerbium fieri. Donatus |autem dixit: tam diu praepositio est, quam diu praeponitur; postposita |autem statim aduerbium est. falsum est: nam et postposita potest inueniri |praepositio. si enim dicas tempus post, quo modo «transtra per et |remos», ecce postposita est, et nihilo minus praepositio est. ergo non |uidetur male intellexisse, sed male dixisse, rem ipsam non bene |expressisse; ceterum sensum integrum posuit, praepositiones plerumque |praeponi solent. quid est autem praeposita uel postposita, diximus iam |superius. |praepositiones, quando solae sunt, plerumque ipsae acuuntur; quando |0280| autem cohaerent, graues fiunt, etiam si fuerint circumflexae [plus est hoc]. |puta ad acutum habet accentum: fac àdêgit; ecce iam perdit accentum |correptum, et accipit accentum productum, et illa grauem habebit. hoc |etiam de illa quae circumflexum habet accentum, praê praèuîdit: ipsa |ui habet accentum, et illa grauem habet. ergo omnis praepositio, siue |acutum habeat, siue non habeat acutum, sed circumflexum, tamen si |cohaereat et coalescat in unam partem, facit eam alium accipere accentum. |perdit accentum <acutum uel circum>flexum et accipit grauem, id est non |ipsa sonat, sed illa pars orationis cui iungitur. |diximus unum accidere tantum praepositioni, id est casum, casum |autem aut accusatiuum aut ablatiuum. de numero praepositionum uarie |habemus in arte. constat autem praepositiones esse istas: habetis eas in |Probo bene enumeratas; triginta habes accusatiuas, quindecim habes |ablatiuas, et quattuor habes communes, et septem habes loquellares. iste et |in accusatiuis minus posuit [Donatus], et in ablatiuis minus posuit. plus |ergo non habes ab istis triginta. uos, qui rationem metrorum sequimini, |in istis loquellaribus hoc animaduertere debetis: cum naturaliter ipsae |praepositiones longae sint, plerumque sic cohaerent, ut perdant naturam suam. |puta sero, hoc est sine dubio loquor, |«illi inter sese uario sermone serebant», |id est loquebantur. et puta si dicas duco, id est puta illum traho, |conpone illud, diduco; ecce conposuisti, addidisti di. ecce et illic ab eo |quod est sero sertus disertus, id est eandem praepositionem accipit, quam |praepositionem accipit et ista pars orationis. ergo debemus cauti esse |ad has partes orationis, id est praepositiones, quae fiunt de istis |conpositionibus. plerumque ipsae praepositiones aut longae sunt aut breues et |non debes sic passim dicere, sed pro qualitate exemplorum, puta |quoniam inuenisti illam breuem, sic illam profer; debes sollicitus esse |propter has res. similiter etiam omittit est dimittit [omittit similiter dimittit |est], et tamen habemus apud Horatium exemplum omittit; non dixit o, |mittit: per compositionem inuenimus omittit, «praesens sua culpa ire |deceptus omittit etueri». ergo scire debemus omnes istas |praepositiones loquellares, con di dis re se am o (nam addiderunt plerique o, |0281| idcirco septem esse uoluerunt, propter hoc uerbum omittit), scire |debemus istas praepositiones loquellares non seruare suam naturam, sed |aliquando produci, aliquando corripi. \\n  |interiectio est pars orationis quae significat mentis affectum uoce |incondita. si uelis dicere o, uox est quaedam confusa, tamen significans |dolorem; ua uox est quaedam confusa, tamen significans laetitiam. ergo |sunt aliquae uoces inconditae quae, si aliquid significent, interiectiones |faciunt. ergo bene definiit, interiectio est pars orationis quae uoce |incondita significat mentis affectum. plane illud scire debes, quod |plerumque non solum integra pars orationis, sed elocutio omnis pro |interiectione est. si dicas: pro hoc contigisse, nefas hoc contigisse, ecce |pro et nefas interiectiones sunt. iunge utrumque, et unam interiectionem |facit, pro nefas hoc contigisse: iam et pro et nefas tale est, ac si |dicas: o hoc contigisse. iunge item aliqua plura, pro Iuppiter optime |nefas hoc contigisse, omnis ista elocutio pro una interiectione est. nam |interiectio est res quae exprimit animi motum. quidquid potest animi |motum exprimere, siue in una re fuerit siue in multis, interiectio |dicenda est. \\n|et hoc habes in Donato. perstrinxit modicum aliquid, sed noluit |addere etiam causas. periodos dicitur continuatio; huius partes sunt cola |et commata. et non dixit quem ad modum fiant, aut quare quaerantur |periodi, aut qui sint periodi, uel quae periodi: nam feminino genere |dicimus hoc nomen [uel quae sint uel quare]. commemorauit cola et |commata; noluit hanc rem ostendere. hoc tamen scire debes, pertinere |ad oratores, non ad grammaticos. re uera ars ista scripta est, ut |materiam potius dederit tractandi, quam ipse tractauerit. noluit dilatare, ut |doceret aperte. ergo hoc tu scire debes, ista res inuenta est propter |conpositionem; <ut sciamus> quo modo debeamus elocutiones conponere, |ob hanc causam inuenta est ista res; periodi et commata et cola |propter ipsam causam inuenta sunt. quaesitum est apud plurimos, quibus |locis debeamus conponere, utrum in periodo. peritiores dicunt in colis |et in commatibus. interim quid sit colon uel comma, audi. colon dicitur, |quotienscumque integri pedes determinant sensum; comma dicitur, |0282| quotienscumque post integros pedes superest syllaba, quae determinat sensum. |puta si dicas: optimus omnium, optimus omnium duo dactyli sunt; ergo |colon est. «arma uirumque cano», arma uirumque ca no superest |syllaba, quae partem terminat orationis; hoc comma uocauerunt. ergo |sic colon dicunt, quotienscumque pedes integri determinant partem |orationis; commata dicunt, quotienscumque super pedes integros aliquid |superfluit; ex istis colis et commatibus dicimus periodon. et dixerunt |quattuor esse necessaria cola. ergo plerique in periodo dixerunt conponendum |esse; alii periti dixerunt et in colo et in commate conponere nos debere. |et dixerunt quattuor esse necessaria cola. sed quid ad rem? potes et |uiginti facere cola et decem et quindecim et duodecim, ut habemus in |Cicerone «nihilne te nocturnum praesidium Palati, nihil urbis |uigiliae, nihil timor populi, nihil concursus bonorum omnium, |nihil hic munitissimus habendi senatus locus?». quam diu |uoluerit orator praemittere partes, potest fieri ut admittatur ista lex, |dummodo omnis illa praemissio fine claudatur, id est extremo aliquo fine |colligatur totum illud quod dissidebat; quod per partes dictum est superius, |colligatur a fine et colligetur. ergo quaeritur, quo in loco conponere |debeamus, utrum, hoc loco, «nihilne te nocturnum praesidium Palati», |ut conponam «nihil urbis uigiliae», ut conponam et hoc, «nihil timor |populi», et iterum hoc loco; «nihil concursus bonorum omnium»; an in isto |loco tantum modo, «nihil horum ora uultusque mouerunt», id est an in |isto extremo quasi commate, an per omnia debeamus. et plerique |dixerunt in extremo, plerique per omnia ista loca, ut, ubiubi finitur sensus, |illic etiam clausulam ponas, licet non sit conpletus sensus, sed per partes |sumat declamationem. nam qui dicit «nihilne te nocturnum praesidium |Palati», uidetur quasi conposuisse iam; «nihil urbis uigiliae», uidetur quasi |finisse comma; «nihil timor populi», uidetur quasi conposuisse iam. ergo |quaeritur, utrum per singula debeamus, an in extremo. et plerique dicunt |in fine capitis, plerique per singula. melius tamen est ut nos in omnibus |seruemus. qua ratione? quoniam in utroque habebimus parere: qui dicit |in fine, negat in superioribus; qui autem dicit in omnibus, et in |fine. et hoc melius est: et illius cauillationem uitas et illius |cauillationem. quae autem seruentur conpositiones uel quo modo, ab oratore |potest disci. |0283|\\n|barbarismus est: et definit, quid est barbarismus. plerumque |uolumus aliquem reprehendere, et ipsa reprehensio ostendit nos inperitiores. |facit nescio qui uitium, et dico illi: soloecismum fecisti, et forte non |fecit soloecismum, sed barbarismum; aut barbarismum facit, et dico illi |quia acyrologiam fecit. dum uolumus nos illum reprehendere, nos |confitemur esse uitiosos. ergo debemus singula uitia, quae habent propria |nomina, propriis nominibus uituperare, ne nos in uitia trahamur. ut puta |quid est barbarismus? ita definit, barbarismus est uitium factum in una |parte orationis, soloecismus est uitium factum in contextu partium |orationis. ut puta quando dico columa pro eo quod est columna, quoniam |una pars est orationis, et in ipsa una parte orationis iam uitium est, |dicitur barbarismus; quando dico mamor pro eo quod est marmor, |quoniam una pars est orationis et uitiosa est; et ut puta si dicas relliquias |pro eo quod est reliquias. ergo uitium factum in una parte orationis |barbarismus est. quid si in conexione fiat? non dicitur barbarismus, sed |soloecismus, ut illud, multi mihi homines iniuriam fecit. ecce ipsa |conexio habet uitium. et uide quem ad modum expressit Plinius, quam |bene et integre dicit. quid est barbarismus? quod non dicitur per |naturam. quid est soloecismus? quod male per artem dicitur. nam re |uera barbarismus per naturam non potest dici. qui enim dicat mamor |aut columam? per naturam non potest dici. quando autem dico: multi |mihi homines iniuriam fecit, non per naturam non potest dici, sed per |artem non potest dici. ut tamen huc animus referat, quotienscumque |barbarismum dicimus, inuenimus ipsam unam partem orationis uitiosam |esse; quotienscumque soloecismum dicimus, singulas quidem partes esse |integras, sed conexionem non esse integram. nam re uera singulae partes |integrae sunt: et multi Latinum est, et mihi Latinum est, et homines |Latinum est, et iniuriam Latinum est, et fecit Latinum est. sed quoniam |non sibi respondent ipsae partes, ideo dicimus esse soloecismum. ergo |quotienscumque singulae partes integrae sunt, sed conexio non est integra, |soloecismus est; quotiens fit una pars uitiosa, barbarismum facit. ecce |habes rationem, qua deprehendas, quando est illud uitium, quando illud. |praeterea barbarismus dicitur, si fiat in soluta oratione; si autem |fiat in metro, metaplasmus dicitur. puta si ego in soluta oratione uelim |dicere relliquias Catilinna, facio barbarismum; si autem causa metri hoc |faciam, facio metaplasmum [relliquias, si in uersu dicam]. sed plerumque |contingit ut etiam in uersibus deprehendamus barbarismos. et dico tibi: |0284| in uersu barbarismus est. tu dicis mihi: quo modo mihi dixisti in |soluta oratione esse barbarismum, in uersu esse metaplasmum, et plerumque |dicis mihi in uersu esse barbarismum? quo modo? si ille ipse |barbarismus, qui factus est in prosa, cum coeperit transferri, pro necessitate |ponitur, apparet metaplasmum esse; si autem sine ipsa necessitate est |positus, apparet barbarismum esse. puta: |«reliquias Danaum atque inmitis Achillis». |posset stare iste uersus? non. re enim naturaliter breuis est. ergo quod |adiecit unam litteram Vergilius et dixit relliquias, ideo adiecit; non |quoniam inperitus fuerat, uoluit addere, sed quoniam uoluerat occurrere |necessitati metri. ergo quoniam artem contempsit necessitate metri, |metaplasmus est. si autem nulla necessitate extante faceret, diceretur |barbarismus. puta dico quo modo: Catilinna siqui dicat, barbarismum facit in |hoc uersu. qua ratione? quia li naturaliter longa est. ergo si naturaliter |longa est, quid opus est ut addat illi li n illam litteram? quo modo enim |possum dicere ita et in metro, cum etiam sine ipsa stare potuisset? non. |ergo habuit reprehensionem, quia etiam in uersu posset esse, si non |interponeretur alia illa littera. |praeterea quaeritur, quem ad modum fiat in peregrinis uerbis. si |enim Latinus fuerit sermo, appellatur barbarismus; si peregrinus fuerit, |appellatur barbarolexis, ut puta siqui dicat mastruga magalia et cateia. |mastruga sagum dicitur lingua Sardorum; magalia dicuntur casae lingua |Afrorum; cateia telum dicimus lingua Persarum; acinaces dicimus lingua |Medorum gladium. in istis uerbis siqui peccauerit, non dicitur fecisse |barbarismum, non dicitur fecisse metaplasmum, sed dicitur fecisse |barbarolexin siqui uelit dicere mastruga aut cateia aut magalia, si |peccauerit in istis ipsis uerbis, non dicitur barbarismus aut metaplasmus, sed |barbarolexis. |omnis barbarismus fit modis duobus, aut pronuntiatu aut scriptu: |pronuntiatu, si addas litteram uel detrahas; addas, si dicas relliquias pro |reliquias; detrahas, si dicas Porsena pro eo quod est Porsenna [«nec non |et Tarquinius»], «hanc spectare manum Porsena non potuit». |0285| non stat aliter uersus: ita enim est, |«urere quam potuit Mucius contento / |hanc spectare manum Porsena non potuit». |[ille addidit] ergo fit barbarismus scriptu [fit in scriptu], quoniam |littera solui potest, uel addi uel detrahi. est alter, qui fit in pronuntiatu. |plerumque male pronuntiamus et facimus uitium, ut breuis syllaba longo |tractu sonet aut iterum longa breuiore sono: siqui uelit dicere Ruoma, |aut si uelit dicere aequus pro eo quod est equus, in pronuntiatione hoc |fit. ergo omnis barbarismus fit aut pronuntiatione aut scriptu. fit autem |scriptu quattuor modis, adiectione detractione inmutatione transmutatione: |adiectione, si addas, puta relliquias; detractione, si minuas, ut Porsena; |inmutatione, si alteram litteram pro altera ponas; per transmutationem, |si non alteram litteram pro altera ponas, sed ipsarum litterarum ordinem |conuertas, si dicas Thymbre pro eo quod est Thymber, si dicas Euandre |pro Euander, non altera littera pro altera adhibetur, sed ipse ordo |litterarum conuertitur. ecce habes, quattuor modis quem ad modum fiat |barbarismus. fit autem quinque rebus, per litteram, per syllabam, |per tonos, per tempora, per aspirationem: has quinque res aut addimus |aut detrahimus aut inmutamus aut transmutamus. addimus litteram, |addimus syllabam, addimus accentum, addimus tempus, addimus |aspirationem. quo modo addis syllabam? induperator pro eo quod est imperator. |quo modo addis tempus? «Italiam fato profugus»: Italiam naturaliter |breuis est, sed ubique tamen additum habet tempus metri necessitate. |quo modo addis accentum? si uelis dicere ârma <pro eo quod est árma> |[numquid possumus dicere cursim, quoniam naturaliter illa producitur?]: |plus aliquid ab acuto habet. aut certe quo modo addis aspirationem? |si uelis dicere homnia pro eo quod est omnia. ecce quem ad modum |adicimus, sic et detrahimus. detrahimus litteram, ut dixi, Porsena; |detrahimus syllabam, ut uixet pro eo quod est uixisset; detrahimus tempus, |«steteruntque comae» pro eo quod est steterunt; detrahimus |accentum, si uelis dicere Róma, cum tractim debeas dicere: longiorem enim |illum accentum ad breuem traxisti; detrahimus aspirationem, <omo pro> |homo. similiter etiam ipsas res conmutare potes et transmutare, potes |mutare litteram syllabam tempus accentum aspirationem uel transmutare. |0286| interim illud quaeritur, quotienscumque per h facimus barbarismum, cui |rei dabitur hic barbarismus, scriptu aut pronuntiatu, sic quo modo illud |legimus, h litteram esse aut aspirationem. si littera est, scriptu dabitur; |si aspiratio est, pronuntiatu [qua ratione quoniam de barbarismo dixit, |adiecit litteram]. |sunt aliqua uitia, quae uitare debemus. istas quinque res debes |uitare, iotacismos labdacismos myotacismos conlisiones hiatus. iotacismi |sunt, qui fiunt per i litteram, siqui ita dicat, Titius pro eo quod est |Titius, Auentius pro eo quod est Auentius, Amantius pro eo quod est |Amantius. quo modo ergo hoc fit uitium? definiamus illud, et uidebimus. |postea, quo modo cauere debemus. fit hoc uitium, quotiens post ti uel |di syllabam sequitur uocalis, si non sibilus sit. quotienscumque enim |post ti uel di syllabam sequitur uocalis, illud ti uel di in sibilum |uertendum est. non debemus dicere ita, quem ad modum scribitur Titius, sed |Titius; media illa syllaba mutatur in sibilum. ergo si uolueris dicere ti |uel di, noli, quem ad modum scribitur, sic proferre, sed sibilo profer |[sed ita exprimere debes, uitandum est ut syllaba illa uertatur in sibilum]. |sed illud scire debes, quia tunc hoc facere debes, si media sit. si |autem prima fuerit [in prima parte orationis], etiamsi sequatur uocalis, |non illam uertit in sibilum. ecce dies habet post se uocalem; debemus |dicere dies, sed non dicimus. adde illi partem priorem, ut istam mediam |facias, et dicis meridies: non possumus dicere meridies, ut scias |quoniam tunc contingit hoc huic syllabae, quotiens media est, non quotiens |prior est. sed hoc seruare debemus, etiam quando praecedunt duae |consonantes, castius. nihil castius si dicamus, quaesitum est. et hoc ecce |media syllaba est, et nihilo minus in sibilum non uertit, quamquam |diximus medias debere nos in sibilum uertere. sed castius nemo dicit, nec |potest. iam et reddita est ratio, quare non possit illud dici. quae est |ratio? ubi s littera est, ibi non possumus sibilum in ipsa i littera facere, |quoniam ipsa syllaba a litteris accepit sibilum. ergo quoniam iam ipsa |syllaba a litteris accepit sibilum, non debet et a pronuntiatione accipere, |id est syllaba non potest consentire ad sibilum, si praecedat s littera, |quoniam iam s ipsa sibilum habet. |labdacismus est ille, qui aut per unum l fit aut per duo; sed per |0287| unum, si tenuius sonet, per duo, si pinguius sonet. puta llargus; debemus |dicere largus. ut pingue sonet; et si dicas llex, non lex: uitiosa sunt per |labdacismum. item in gemino l [quando fuerint duo l], si uolueris |pinguius sonare, si dicamus Metelus Catulus. in his etiam agnoscimus |gentium uitia; labdacismis scatent Afri, raro est ut aliquis dicat l: per |geminum l sic locuntur Romani, omnes Latini sic locuntur, Catullus Metellus. |myotacismus est, quotiens inter duas uocales m positum exprimitur, |ut si dicas hominem amicum, oratorem optimum. non enim uideris |dicere hominem amicum, sed homine mamicum, quod est incongruum |et inconsonans. similiter oratorem optimum, uideris dicere oratore |moptimum. bonam rationem dixit Melissus, quo modo uitandum est |hoc uitium, ne incurramus in aliud uitium. plerumque enim aut |suspensione pronuntiatur aut exclusione: suspensione pronuntiatur, si |dicas hominem amicum [interponas aliquid puta], oratorem |optimum; aut certe, si uelis excludere, homine amicum, oratore |optimum. nos quid sequi debemus? quid? per suspensionem tantum |modo. qua ratione? quia si dixeris per suspensionem hominem |amicum, et hoc uitium uitabis, myotacismum, et non cades in aliud uitium, |id est in hiatum. nam si uolueris dicere homine amicum, uitas quidem |myotacismum, non tamen uitas hiatum. nam hiatus est, quando uocalem |alia uocalis sequitur, id est quotiens post uocalem altera uocalis sequitur. |tunc grauius tamen hoc fit uitium, si eadem uocalis sequatur. puta Musa |amauit peius est, quam Musa habuit, Musa edocuit. ergo hiatus est, |quotiens uocalem altera uocalis sequitur. quare si illud uitare debemus, |ne in eandem uocalem cadat, melius est uitetur. |conlisio est, quotiens altera pars in alteram similitudinem litterarum |uel coeperit uel finierit, id est si ab ea parte inchoet alia pars orationis, |in quam desiit illa, aut certe si ab ipsis syllabis inchoent multae partes, ut |«o Tite tute Tati tibi tanta tyranne tulisti», |0288| «Lucius Senius senator in senatu litteras recitauit». non quidem ipsa pars |orationis ab ipsa inchoauit in quam desiit prior, sed tamen omnes quasi |in syllabis singulis quandam similitudinem habent. ergo bis fit hoc |uitium, siue ab ipsa inchoet, in quam desiit, siue similitudo sit in initio |uerborum. |ait Donatus, nos quidem haec uitia docuimus. quo modo dicamus |ista ipsa uitia, reliquit aliis quaerendum et abstinuit se. sed nihil difficile |est. potes enim ex definitione illa superiore colligere hoc ipsum. quid |diximus esse barbarismum? uitium factum in una parte orationis. quid |diximus esse soloecismum? uitium factum in contextu partium orationis. |ergo iotacismus in barbarismo erit: nam Titius in una parte orationis est |factum uitium. ergo labdacismus in barbarismo erit: nam Catullus uel |Lucius in una parte est orationis. quando autem dico hominem |amicum, non est una pars orationis, sed duae; ergo soloecismus est. quando |dico Musa amauit, non est una pars orationis; ergo soloecismus est. |mater terra tam hoc uitium est quam illa [conlisio]; sed soloecismi |sunt. ergo uitia ista, quae in singulis partibus facimus, inputabimus |barbarismis, reliquas soloecismis. isti sunt barbarismi grammaticorum. sunt |aliqui quos dicunt esse oratorum; hos ego nec legi nec scio esse |barbarismos, scilicet propter longas et propter breues. sed aliter dicuntur; |non dicuntur barbarismi, sed malae structurae. | de soloecismo |diximus soloecismum esse uitium factum in contextu partium |orationis. nam si in uno uerbo faciat uitium, barbarismum facit; si multa |uerba ponat, integra quidem singula, in conexione autem peccantia, facit |soloecismum. ut siquis dicat: plurimi homines uenit, singula ista habent |rationem suam, nam Latina sunt omnia, sed ipsa conexio non se respicit. |ergo uitium hoc sic dicimus, soloecismum. soloecismus dictus est hac |causa: Soloe quidam populi sunt circa Ciliciam; hi uenerunt Athenas, |dum pessime loquerentur; exinde tractum est ut dicerentur uitia ipsa male |loquentium soloecismi, quasi quae sic sonarent, quem ad modum illi male |loquebantur, id est quae uitia talia essent, qualia illorum. hoc dixerunt; |est tamen alia uera ratio. ex re factum est hoc nomen, ex Graeca |etymologia est. nam etiam hoc ipsum uerbum Graecum est, soloecismus |quasi σῴου λόγου αἰκισμός, id est sani uerbi corruptela. proprie sic |definitur: quid est soloecismus? soloecismus est sanae elocutionis |corruptela. proprie ergo soloecismus ubi dicitur? in soluta oratione, quem |0289| ad modum in soluta oratione dicitur barbarismus. quid si in poemate |fiat? iam non dicitur soloecismus, sed dicitur schema. quo modo autem |fiat soloecismus, quo modo fiat schema, ex affectu scribentis debemus |agnoscere. si necessitas metri cogit ut ita faciat, schema est; si autem etiam |sine necessitate metri potest illa res dici, apparet esse soloecismum etiam |in uersu. quot modis, ait, fiunt soloecismi? Donatus redegit se ad |summam breuitatem et dixit duobus tantum. Lucilius autem dixit |centum et enumerauit omnes: extat liber ipsius, dicit illud et illud. nam |ait sic, |«adde soloecismum genera atque uocabula centum», |et currunt ipsa uocabula uersibus scriptis arte, et ibi enumerauit illa |omnia. interim iste breuiter strinxit, omnis soloecismus fit duobus |modis, aut per partes orationis aut per accidentia partium orationis, id est |<duobus> tantum. interim antequam tractemus de istis duabus partibus, uide, |quid in principio tractat. |ergo soloecismus est uitium factum in contextu partium orationis. |quid ergo? non fit soloecismus etiam in una parte orationis? dicit, non. |sed dabo elocutiones, quae elocutiones etiam in singulis constant uerbis |et nihilo minus soloecismos faciunt. quo modo ergo dicis quoniam in |singulis uerbis non sunt soloecismi? cum inueniamus tale aliquid, puta |uidet nescio qui masculum hominem et dicit hanc; ecce hanc una pars |orationis est et nihilo minus soloecismus est. quid dicis ergo? uis uitium |soloecismum esse aut barbarismum? interrogat te nescio qui: quo uadis? |et tu dicis intus pro eo quod est intro, ecce una pars est orationis |uitiosa. puta quo uadis? Roma pro eo quod est Romam, ecce una |pars est orationis uitiosa. aut puta salutauit te unus, et dicas illi ualete, |ecce una pars est orationis uitiosa. quid ergo dicemus de istis uitiis? |numquid, quoniam in singulis partibus orationis sunt, non erunt |soloecismi? dixit iste rem optimam: soloecismi sunt, si iungas interrogantis |et respondentis uerba; ex coniunctione interrogationis et responsionis iam |incipit non unus esse sermo, sed quasi contextus sermo. quando |similiter dicitur: quo uadis? et tu dicas Romae, totum hoc iunge, et iam |non est una pars orationis, sed multae sunt partes, et in ipsis multis |uitium factum est; ergo soloecismus est. dicit enim: soloecismus est |uitium factum in contextu partium orationis. adde etiam tu aliquid |ualidius. intus Latinum est, an non? Romae Latinum est, an non? saluete |0290| Latinum est, an non? ista singula Latina sunt. quare ergo uitiosa sunt? |quoniam non respiciunt elocutionem interrogantis. si ergo uitiosa sunt |ideo, quoniam non respiciunt elocutionem interrogantis, iam iungenda est |ista res et illa res, ut uitium ostendat. si iungitur illa pars et ista pars, |sine dubio in iunctione est uitium, non in singulis. quid, quando dicimus |quadriga scopa scala? dicit, apertissime ista uitia barbarismi sunt, ea |ratione, quoniam quadriga omnino non dicitur, sed quadrigae; scala omnino |non dicitur, sed scalae; scopa omnino non dicitur, sed scopae. ergo |diximus superius quia quod per naturam non dicitur barbarismus est; quod |autem per naturam dicitur, sed in elocutione non stat, soloecismus est. |ergo cum per naturam nemo dicat scalam, nemo dicat quadrigam, sine |dubio barbarismi sunt. |ergo quo modo fiunt soloecismi? aut per partes orationis aut per |accidentia partium orationis. quot modis fiunt soloecismi? duobus. quasi |generalis est ista diuisio. prima diuisio soloecismorum ita se habet, |fiunt soloecismi per partes orationis aut per accidentia partium orationis. |per partes orationis fiunt duobus modis, si aut altera pro altera ponatur, |aut ipsa pro se malo ordine ponatur. altera pro altera ponitur, quo |modo si dicas «toruumque repente clamat» pro eo quod est torue: |ecce toruum nomen est, torue aduerbium est; si tu ponas nomen pro |aduerbio, alteram pro altera posuisti. hoc uitium est, et modo hoc uitium |conuerterunt ad figuras, honestum loquitur, doctum dicit, nobile effatur; |sine dubio soloecismus est. hoc conceditur poetis propter leuigationem |uersuum. ceterum ita dicimus elocutionem debere propriis partibus |constare, pulchre dicit, non pulchrum, docte loquitur, non doctum |loquitur, honeste fabulatur, non honestum fabulatur. ergo si alteram |partem orationis pro altera ponas, soloecismum facis per partem orationis. |item si ipsam uolueris ponere pro ipsa, sed non recto ordine, puta quo |uadis? intus pro intro; ubi est? intro pro intus: utraque pars aduerbium |est; si dicas aut intus pro intro aut intro pro intus, ecce ipsa quidem est pars |orationis, sed non suo loco posita, non rationabiliter dicta. ergo ecce quem |ad modum fiunt duobus modis per partes orationis, si alteram partem |orationis pro altera ponas, item si ipsa pro se non suo loco ponatur, |neque ut conuenit. |quid per accidentia partium orationis quem ad modum fiunt |soloecismi? dicit tot modis, quot sunt ipsa accidentia. quot sunt accidentia |nominis? sex. quot sunt accidentia pronominis? quot accidunt uerbo? |quot accidunt aduerbio? ergo quot sunt accidentia, tot sunt etiam uitia |per accidentia partium orationis. per qualitatem nominis: qualitas |0291| nominis diuiditur in duas partes; aut enim proprium est aut appellatiuum. si |autem uolueris aut proprium pro appellatiuo ponere aut appellatiuum pro |proprio, soloecismus est, puta si dicas |«hauriat hunc oculis ignem crudelis ab alto / |Dardanus» |pro eo quod est Dardanius. ecce proprio usus est pro appellatiuo, ecce |habes uitium per qualitatem. per genera, si dicas ualidi silices, cum |ualidas legerimus apud Vergilium. nihil quidem dicit iam quod legimus |apud omnes genere masculino, sed quod plerumque in usu est, hoc uult |dicere. nam silices habemus in usu genere feminino, cortices in usu |genere masculino; tamen legimus in Vergilio genere feminino cortices. ergo |per qualitatem, ut |«hauriat hunc oculis ignem crudelis ab alto / |Dardanus»; |per genera, ut ualidi silices aut «amarae cortices». per |comparationem, |«respondit Iuno Saturnia sancta dearum»: |nouimus quod genetiuo plurali non iungitur nisi superlatiuus; si tu |iunxeris positiuum, uitium fecisti, Saturnia sancta pro eo quod est |sanctissima. per numeros, «pars in frusta secant» pro eo quod est pars |secat. per casus, «urbem quam statuo uestra est» pro eo quod est |urbs quam statuo uestra est. similiter per genera uerborum, per qualitates |uerborum, per numeros, per modos. puta per genera uerborum, si utaris |passiua declinatione pro actiua, ut |«spoliantur eos et corpora nuda relinquunt» |pro eo quod est spoliant; per modos, si uelis dicere |«itis, paratis arma quam primum, uiri» |pro eo quod est ite parate; per personas |«Danai, qui parent Atridis, quam primum arma sumite», |Danai qui parent sumite pro eo quod est: Danai qui paretis sumite. |similiter per aduerbia, si aliud aduerbium pro alio ponas, si uelis dicere: intus |eo pro eo quod est: intro eo, si uelis dicere: intro sum, aut si iungas |praepositiones nominibus ciuitatum uel detrahas prouinciis, si uelis dicere: ad |Romam uado, Siciliae sum. nam neque Romae additur praepositio, quoniam |nomen est proprium ciuitatis, et nomen proprium ciuitatis non accipit |praepositionem secundum artem; neque iterum Siciliae [sum] detrahitur |0292| praepositio, quoniam nomen est prouinciae: nominibus ciuitatum non additur |praepositio, ut Romam uado; nominibus prouinciarum semper additur |praepositio, ut in Sicilia sum. item per praepositionem, si aut ipsam |pro altera ponas, aut ipsam detrahas. hoc totum secundum artem. |alteram pro altera ponas, «sub lucem densa inter nubila sese», sub |lucem pro eo quod est ante lucem; aut si ipsam detrahas praepositionem, ut |«siluis te, Tyrrene, feras agitare putasti» |pro eo quod est in siluis, detraxisti praepositionem. sunt etiam aliae |species innumerabiles; sed melius est, ait, uti breuitate, ne uideamur non |cauere, quem ad modum fiant soloecismi. ergo melius est breuiter |dicere: plane soloecismus dicitur in soluta oratione; in poemate schema |nominatur. |Plinius sic dicit, quando sit soloecismus, quando sit schema, sola |intellegentia discernit. noli te referre ad illud, quod diximus de |metaplasmis. nam et in soloecismo hoc quaeritur, utrum sciens hoc fecerit, |an nesciens: si sciens fecerit, erit schema; si nesciens fecerit, erit |soloecismus. qua ratione? puta «pars in frusta secant»: diximus in |metaplasmis et barbarismis quod haec sit discretio, ut, si stat uersus etiam |sine illa necessitate, ut barbarismus sit; si autem non stat, nisi uitium |feceris, metaplasmus est. in hoc loco quid dicemus? pars in frusta |secant et pars in frusta secat, et ita et ita stat uersus. unde apparet |quoniam adfectauit nouitatem. nefas est autem de isto tanto uiro credere |per inperitiam hoc fecisse, non per scientiam adfectasse nouitatem. ergo |sola discretio inter uitium et uirtutem scientia erit: nam sic appellat |figuras, uirtutes: sola ergo discretio erit scientia. ceterum si nesciens |quis fecerit, sine dubio dicetur soloecismus; si sciens fecerit, dicetur |schema. hoc quidem dixit; tamen quiuis potest facere soloecismum et |dicere: figuram feci. si noluerit rationem reddere, nihil est hoc, licentia |est praua. non sufficit scire quae uitanda sunt, sed etiam addit ornatum. |uide, quanto ordine tractauit, et quem ad modum disposuit. primo |docuit nos, quae essent partes orationis, et quem ad modum tractarentur. |postquam explicuit istum tractatum, peruenit ad illum locum, ubi quasi ad |scientem hominem, qui deberet de sermonis ornatu * primo aequum est |ut uitiis careamus, postea accipiamus ornatum. ergo docuit uitandum esse |barbarismum, uitandum esse soloecismum. dicit adhuc uitanda esse aliqua |decem uitia, breuia quidem; tamen et ipsa uitanda sunt. his duodecim |uitiis siqui caruerit, eloquens erit, id est disertus; non quidem facundus, |sed disertus. ergo in uitium ne incurras, haec teneto. quae sunt autem |ista? ista sunt duo et alia decem. |0293| de ceteris uitiis |acyrologia cacenphaton pleonasmos perissologia macrologia |tautologia eclipsis tapinosis cacosyntheton amphibolia: diximus barbarismum, |diximus soloecismum; ueniamus ad illa decem uitia. acyrologia est |inpropria dictio, siqui inproprie loqui uoluerint, ut si dicas: dentes meos |pugno fudit, non est proprium, sed dentes meos pugno fregit: nam |ossa frangi possunt, non fundi; ista acyrologia est. et ut puta si dicas: |fuste crura eius pertudit, nec hoc proprium est, sed fuste crura eius |fregit. ista est inproprietas dictionum. habes in Vergilio |«hunc ego si potui tantum sperare dolorem». |speramus bona, timemus mala. ergo ista non proprie locutus est dicendo |dolorem sperare, cum debuisset dicere dolorem timere, «hunc ego si potui |tantum sperare» pro eo quod est timere. |cacenphaton dicitur obscena enuntiatio. fit autem aut in una parte |orationis aut in contextu partium orationis aut in sensu, quod est re uera |uitandum. fit autem in una parte orationis, ut est illud apud Terentium, |«arrige aures Pamphile»; potest et obscenam rem sonare: aut in |contextu partium orationis, «numerum cum nauibus aequet»; |collidunt ipsae partes et obscenum aliquid sonant. ista in sensu uitanda |sunt re uera. illa enim etiam pueri possunt scire, in una parte orationis |quod fit aut in contextu partium orationis. cacenphaton quoque fit in |sensu, quod re uera uitandum est, ut est illud apud Sallustium, quod |notauerunt omnes, «profectus quidam Ligus ad requisita naturae». |uoluit dicere obscenam rem. quae necessitas fuerat, ut ad tam humilem |et uilem descriptionem historiographus descenderet? ecce cacenphaton est |modo, sed in sensu. nam quantum ad uerba pertinet, honesta elocutio. |ergo ista uitanda sunt, quae turpia uidentur esse in sensu. habetis etiam |apud Horatium «et tuos rubros obstetrix pannos lauit». rem |turpissimam dixit, uerba integra sunt et sana, sensus ipse pessimus et |obscenus. ergo ista uitanda sunt grauiter, non concessa sunt ista penitus |nisi satiricis. |0294| pleonasmos perissologia macrologia et tautologia, paene una ratio est |in omnibus: pleonasmos perissologia macrologia et tautologia, isti tropi |de se pendent. pleonasmos est in uerbo, perissologia in sensu, macrologia |in utroque. pleonasmos est, quando dicis: oculis uidi; superfluum est |<oculis>: abundabat enim uidi: aliter enim uidere non poterat. «uocemque |his auribus hausi»: aliter enim non potuit. hoc uitium dicitur |pleonasmos. perissologia dicitur in sensu, puta |«ibant qua poterant, qua non poterant non ibant»: |hoc manifestum est: nam si illa parte, qua non poterant, non ibant, |utique altera pars uacat. occidit illum quem potuit, non occidit illum quem |non potuit: hoc habet rationem suam per unam partem, per aliam |stultum est. habes etiam in Cicerone «res erat praetoribus solis nota |'illa pars superflua est' ignorabatur a ceteris». macrologia est, |quotiens et uerba superfluunt et sensus, «legati non inpetrata pace |retro, unde uenerant, domum regressi sunt». abundabat enim |dicere: legati non inpetrata pace regressi sunt. quid opus fuerat dicere: |regressi unde uenerant? quo regressi sunt? domum. unde uenerant? domo. |abundabat dicere regressi sunt. in eo quod dixerat regressi sunt iam totum |illud tenebatur. ista macrologia dicitur. tautologia est eiusdem uerbi iteratio. |plerumque propter clausulas faciunt hoc scholastici, puta ego perfeci, mala |clausula est; illi addunt et dicunt: egomet ipse perfeci. quid opus fuerat |ut adderes illud, ut etiam metrum faceret? ista dicuntur propter |clausulam. ceterum quantum ad rationem pertinet, nihil significant; ergo |adiectio est ex superfluo posita. |eclipsis est defectus quidam, puta si dicas haec secum: |subaudimus enim aliquid, loquebatur, cogibat, tractabat. |tapinosis est rei magnae humilis expositio, si dicas: iactabantur |classes maxime per gurgitem. hoc non est uerum: gurgitem dicimus |in fluuio locum altum aliquem: tapinosis est. aut certe |«penitusque cauernas / |ingentes uterumque armato milite conplent»: |armato milite, id est multa legione, inpleuerunt cauernas. res ista magna |quidem est, sed humiliter expressa. plane quem ad modum diximus in |Vergilio, sic ponenda sunt ista, ut accipiant epitheta maiora, ut sic |0295| eleuentur: cauernas quidem, sed grandes; in gurgite quidem, sed uasto. sic |releuatur hoc uitium. |cacosyntheton est * et hoc propter clausulas facimus. plerumque |uerba non stant in clausulis; si ipsa conuertas, poterunt stare, ut «uersaque |iuuencum / terga fatigamus hasta». naturalis sermo non poterat per |uersum currere, uersa hasta iuuencum terga fatigamus, id est iuuencorum |terga fatigamus: ut possit stare ille uersus, naturalem sermonem |conuertit. unde etiam plerique notauerunt illud apud Ciceronem, «ad omnes |meos impetus quasi murus quidam boni nomen imperatoris |opponitur». naturalis sermo erat boni imperatoris nomen opponitur; |adfectauit tamen affluentiam et absolutam elocutionem et sermonem |naturalem conuertit. haec cacosyntheton est, quae non per naturam |scribuntur, sed per quandam adfectationem praepostere scribuntur. |amphibolia est dubitatio in sensu constituta. fit autem aut per |distinctionem aut per commune uerbum aut per accusatiuum. per |distinctionem: puta si dicas: uidi statuam auream hastam tenentem, prout |distinxeris sensus, aut statuam habes auream dicere et qualemcumque hastam, |argenteam ferream plumbeam, aut hastam auream et qualemcumque |statuam, puta aëneam ferream. si ita dicas, uidi statuam auream, hastam |tenentem, ostendis auream statuam esse et qualemcumque hastam; aut |uidi statuam, auream hastam tenentem ostendis qualemcumque statuam |hastam auream habentem. item per accusatiuum casum, uidi secutorem |retiarium occidisse, incertum est quis quem occiderit, utrum retiarius |secutorem occiderit, aut retiarium secutor, incertum est. item per |commune uerbum: si dicas: uadatur Cicero, incertum est, utrum ipse ad |uadimonium trahatur; criminatur Cato utrum ipse criminetur aliquem, |an ab altero ad crimen trahatur. deinde sunt etiam plurimae species, |quas uitare debemus. |ergo ista sunt duodecim uitia, quae tantum uitanda sunt, barbarismus |soloecismus acyrologia cacenphaton pleonasmos perissologia macrologia |tautologia eclipsis tapinosis cacosytheton amphibolia; ista sunt |duodecim. et postquam docuit uitia, quae uitanda sunt, incipit iam transire in |ornatum, et ipsum ornatum tripliciter diuidit, in metaplasmos, in tropos |et in schemata. in omnibus quidem artibus habetis istas tres diuisiones. |istas non habetis: quid interest inter metaplasmum, quid interest inter |tropos et inter schemata, hoc nullus artigraphus potuit dicere; habetis |0296| tamen in Graecis, quid est metaplasmus, quid est tropus, quid est schema, |uel quem ad modum discernantur istae res. | de metaplasmo |inter tropum et metaplasmum et figuram hoc interest: metaplasmi |dicuntur qui fiunt causa necessitatis, figurae fiunt causa ornatus, tropi |fiunt causa utriusque rei, id est et necessitatis et ornatus. puta |«tetulit senilis Poeas ad caelum manus», |tetulit pro eo quod est tulit. stabat ille uersus, an non? si potuit stare |uersus, puta tulit senilis Poeas ad caelum manus, et ille maluit dicere |tetulit pro eo quod est tulit, figuram fecit, id est schema. si autem non |potuit aliter stare, non fecit figuram, sed metaplasmum. nam in figura |ornatus est, in metaplasmo necessitas est, id est ideo conuertitur de |consueto sermone ad nouam elocutionem, ut succurrat necessitati. si est |necessitas, metaplasmum facit; si non est necessitatis causa, sed ornatus, |figuram facit; tropus uero ad utrumque pertinet, id est et ad ornatum et |ad necessitatem. potuit et sic stare et aliter. item uoluit iste addere |figuram, ut est illud Vergilianum, «pars in frusta secant»: etiam si |dicas simpliciter: pars in frusta secat, stat uersus. ergo quoniam maluit |ille secant dicere, cum possit etiam secat stare in uersu, apparet |quoniam figuram fecit: hoc enim loco nulla est necessitas. e contrario alio |loco, ubi aliter ponit, quod, si secundum usum communem loqueretur, |non staret, ibi metaplasmus est. ergo ita definiuit, metaplasmus est [de |concurrentium consonantium], si sermo commutetur [noua quadam |commutatione] causa necessitatis. sunt autem metaplasmi isti quattuordecim, |prothesis epenthesis paragoge aphaeresis syncope apocope ectasis systole |diaeresis synaeresis ecthlipsis synaliphe antithesis et metathesis. sed hi |quattuordecim septem sunt: nam omnis metaplasmus habet contrarietatem; |puta ille fit per productionem, ille fit per correptionem, iste fit per |additionem, ille fit per contractionem. septem sunt illi alterius modi et |septem contrarii. |ecce tres metaplasmi sunt isti, prothesis epenthesis paragoge. |prothesis est, quotiens ad principium dictionis aliquid additur; est epenthesis, |quotiens ad medium dictionis additur aliquid; paragoge dicitur, quotiens |ad finem aliquid additur. ut puta prothesis est, si dicas tetulit pro eo |quod est tulit; ecce ad principium addidisti: epenthesis est, si ad |0297| medium addas, ut induperator pro eo quod est imperator: paragoge est, si |ad finem addas, «magna fieri ratione potestur» pro eo quod est |potest. ergo ille metaplasmus prothesis dicitur qui ad principium addit, |qui ad medium addit epenthesis, qui ad finem addit paragoge. iam e |contrario habes requirere, id est qui tollit de initio, qui tollit de medio, |qui tollit de fine, ut sint contrarii ipsi metaplasmi. quando de initio |tollis, appellatur aphaeresis; de medio quando tollis, syncope; de fine, |apocope. puta de initio si tollas, talis erit metaplasmus, mittit pro eo |quod est omittit, temnere pro eo quod est contemnere; ista aphaeresis |est: syncope, quando de medio tollis, puta uixet pro uixisset, exstinxti |pro eo quod est exstinxisti: de fine tollis, si dicas Achilli pro eo quod est |Achillis, Vlixi pro eo quod est Vlixis. quem ad modum illi tres |addiderunt, sic isti tres detraxerunt. ecce habes sex. |sunt alii duo inter se contrarii, ectasis et systole. ectasis dicitur, |quotiens naturaliter breuis syllaba est, et nos illam longam facimus. e |contrario systole est, quotiens naturaliter longa syllaba est, et nos eam |breuem facimus. ectasis est in illa syllaba, «Italiam fato profugus»: |I naturaliter breuis est, sed ubique producitur, et fit ectasis, id est |productio. systole est «feruĕre Leucaten» pro eo quod est feruēre. |sed ne in quaestionem caderet, tunc feruere patitur systolen, si nolueris |tertiae coniugationis esse. plerique enim sic declinant, feruo feruis feruit; |si autem sic declines, feruo feruis, facit feruĕre, quem ad modum |dicimus lego legis legere. si autem uolueris esse secundae declinationis, erit |feruēre, et sic declinabitur, ferueo ferues feruēre, quem ad modum doceo |doces docere; ergo tunc erit haec figura. sed dimitte hoc uerbum, quod |in ambiguitatem uenit, et illud dicamus, «steteruntque comae et uox |faucibus haesit». ergo illa ectasis est, ista systole. ecce habes octo. |item duo contrarii sibi metaplasmi, diaeresis et synaeresis. diaeresis |est, quotiens una syllaba in duas diuiditur; synaeresis est e contrario, |quotiens duae syllabae in unam contrahuntur. nam diaeresis est «Albai |longai» pro eo quod est Albae longae, ut est illud apud Vergilium, |«diues pictai uestis et auri», |«aulai medio libabant pocula Bacchi»: |una syllaba in duas diuisa est. legite Verrium Flaccum et Catonem, et |ibi inuenietis. ita enim scribebant maiores nostri, aulai, la et i. Graeca |0298| enim diphthongus est ai. sic dicebant, aulai. ergo scribe Graece, et |uides quoniam poteris inuenire illam diaeresin: aulai, solue a et i, et facis |diaeresin et inuenis aulai; secundum ipsam consuetudinem soluerunt. sic |et Musai. ergo ista est diaeresis, quotiens una syllaba in duas diuiditur. |synaeresis est, quotiens duae syllabae in unam contrahuntur, ut est illud, |«fixerit aeripedem ceruam» pro eo quod est aëripedem. duae |syllabae in unam contractae sunt, ut est Phaeton Neri pro eo quod est |Phaëton Nereï. |sunt item alii duo metaplasmi inter se contrarii, ecthlipsis et |synaliphe. magnifice locutus est, non stricte, non quasi grammaticus, sed |soluta oratione et affluenti uoluit exprimere rem difficiliorem. ecthlipsis |est * quotiens uocalis uocalem excludit. ut puta si uocalis uocalem |excludat, synaliphe est, ut |«ille ego, qui quondam gracili modulatus auena». |ille ego, e et e duae istae uocales sunt, altera tamen alteram exclusit, |et non fecit ille ego, sed fecit illego. dicitur synaliphe duarum |concurrentium uocalium lubrica lenisque conlisio, quotiens duae sunt uocales et |excludunt se leniter et lubrice. haec synaliphe est. illa uero non de |uocalibus fit, sed de consonantibus. non enim ante potest excludi |consonans, nisi pariter sit uocalis, quae excludat m litteram. ut puta |hominem amicum: ubi sustuleris myotacismum, excluditur uocalis. num uis |scire? quotiens myotacismi ratio est, ut excludatur myotacismus, et uocalis |excluditur. exclusa est consonans, ne sit myotacismus: cum exclusus fuerit |myotacismus, incipit uocalis excludi, ne sit hiatus. necesse est ergo ita |ut fiat, ut m excludas propter uitium, uocalem excludas propter illam |litteram. si enim non exclusa fuerit, incipit hiatus esse. ergo tale erit |illud, «mult(um) ille et terris»: ita scandere habes. ecce quae causa est ut |non tantum m, sed et u excludas, quae u cum m littera est, et |appellatur ecthlipsis, id est consonantium aspere cum uocalibus concurrentium |dura difficilisque conlisio. |sunt alii duo contrarii, antithesis et metathesis. antithesis est |litterae pro littera positio. hoc in Latinis [antithesis] in metaplasmo non |inuenis [in Latino], sed inuenis in ornatu. hoc est enim apud Latinos |olli, quod est illi. et quid mihi praestat? nihil. nam siue dixero olli, |0299| positione habet stare, siue dixero illi, positione habet stare. ergo nihil |praestat nisi nouitatem elocutionis. antithesis apud Latinos nihil praestat. |e contrario apud Graecos praestat [ornatum]: o longa est, u breuis est; |ubi necessitas est metri, illam o pro u accipimus. ecce re uera antithesis |est, ubi littera pro littera posita praestitit metrum; hic autem nihil |praestat metro. sed ecce habes apud Latinos antithesin, sed in uerbo Graeco; |non est Latinum, sed uerbum Graecum est, «aquosus Orion». O |dicimus, sed iam antithesis erit in temporibus tantum modo, non in syllabis. |neque enim aliter scribis Ōrion, et aliter scribis Ŏrion: ideo non praestat |Latinis aliquid: eaedem enim uocales sunt, sed temporibus differunt. |metathesis: re uera ista differunt apud Latinos; hic transuersio est, non |mutatio, ut non alteram pro altera ponas, sed ipsas conuertas, ut est |Thymbre, |«nam tibi Thymbre caput Euandrius abstulit ensis». |dic naturaliter, quem ad modum est ordo litterarum, et non stat uersus, |nam tibi Thymber caput Euandrius abstulit ensis. ergo metathesis dicitur, |quotiens conuertitur ordo litterarum causa necessitatis, ut possit |metrum stare. |hi sunt metaplasmi XIIII. schemata uero aut lexeos sunt aut dianoeas. |lexeos dicuntur quae ad grammaticos pertinent, dianoeas quae ad oratores |pertinent. schema lexeos dicitur, quotiens fit in uno uerbo; schema |dianoeas dicitur, quotiens integris uerbis in sensu fit schema. ut puta si |dicas «hic illius arma, / hic currus fuit», hic arma fuit nemo dicit, |sed currus fuit; ecce uno uerbo occurristi duobus sermonibus |dissimiliter positis, id est dissimili numero constitutis. hoc schema in uno uerbo |fit: tolle enim illud uerbum, et nihil stat, hic currus [fuerunt, hic arma |fuerunt]. ergo in uno uerbo fit. schema autem dianoeas non in uno |uerbo efficitur, sed in contextu partium orationis. ut puta quando |fingimus nos nihil dicere et dicimus, ut «nam illa nimis ego antiqua |praetereo, quod Seruilius Ahala Spurium Maelium nouis |rebus studentem manu sua occidit»: dixit praetereo, et dicit illa |nihilo minus. ista dianoeae sunt. ergo illae figurae, quae fiunt in sensibus, |pertinent ad oratores; quae fiunt in sermonibus, ad grammaticos |pertinent. |0300| de schematibus |schema dicitur figura. hoc autem schema fit aut in sensu aut in |uerbis. schemata quae fiunt in sensibus ad oratores pertinent, quae fiunt |in uerbis ad grammaticos pertinent. schema autem quod fit in sensu uel |in uerbis hac ratione discernitur. habes in Vergilio utrumque, et in sensu |factum schema et in uerbis. in sensu habes illo loco, |«quid memorem infandas caedes, quid facta tyranni / |effera?»|«mortua quin etiam iungebat corpora uiuis, / |conponens manibusque manus atque oribus ora». |[conponens] hoc schema in sensibus constituitur. quid est enim schema |sensus? id est, quando dicimus nos nolle aliquid dicere et tamen dicimus, |[«quid memorem infandas caedes, quid facta tyranni / effera?»] ut quid |commemorem illius caedes, quid facta effera? namque iungebat mortua |corpora uiuis hominibus. negauerat se dicere et dixit tamen. ecce hoc |schema in sensu est, «nam illa nimis antiqua praetereo, quod |Seruilius Ahala Spurium Maelium nouis rebus studentem |manu sua occidit»: illa quidem antiqua praetereo, et nihilo minus |dixit. hoc schema in sensu est, hoc ad oratores pertinet. quod autem |ad grammaticos pertinet, hoc est, |«Troiugena interpres diuum, qui numina Phoebi. / |qui tripodas, Clari laurus, qui sidera sentis». |ecce uno uerbo sentis conclusit illa omnia superiora, qui numina Phoebi |sentis, qui tripodas, Clari laurus; en uno uerbo ad cuncta respondit. |ecce hoc loco non est sensus, sed uerbi significatio, quod uerbum |refertur ad clausulam, ad superiora commata. ergo omne schema aut in sensu |fit aut in uerbis; sed quae fiunt in sensibus ad oratores pertinent, quae |fiunt in uerbis ad grammaticos pertinent. illa quae fiunt in sensibus |dianoeae dicuntur, quae fiunt in uerbis dicuntur lexeos. quae cum multa |sint, et re uera tres libri sunt ingentissimi de hac re, interim exempli |causa haec frequentissima sunt, quae dicemus. sunt autem haec ipsa |decem et septem, prolempsis zeugma hypozeuxis syllempsis anadiplosis |anaphora epanalempsis epizeuxis paronomasia, schesis onomaton, |paromoeon homoeoteleuton homoeoptoton polyptoton hirmos polysyndeton |dialyton. |0301| prolempsis est praeoccupatio: sic potest Latine dici, prolempsis est |praeoccupatio rei futurae. pleraque quae postea fiunt sic dicimus nos, |quasi ante facta sint, et incipit esse hic tropus, «Lauinaque uenit |litora». illo tempore, quo uenit Aeneas ad Italiam, adhuc non fuerat |Lauinum oppidum nec Lauina litora. ergo illo loco erit prolempsis, id |est praeoccupatio, quem ad modum item alio loco, |«tunc se ad Caietae recto fert litore portum». |Caietae portus illo tempore non fuerat, sed postea mortua Caieta sic |appellatus est. ergo prolempsis dicitur praeoccupatio rei futurae. |pleraeque etiam figurae contrariae sunt, quo modo sunt etiam |metaplasmi. zeugma et hypozeuxis, ecce ista duo contraria sunt. nam zeugma |dicitur, quotiens uno uerbo multas res claudimus; hypozeuxis est, quotiens |singulas res singulis claudimus uerbis. zeugma est, quando illa omnia |quae praemissa sunt clauduntur uerbo, quale est illud quod dixi modo, |«qui numina Phoebi, / qui tripodas, Clari laurus, qui sidera sentis». interim, |quoniam uenit iste uersus ad animum, non stantem illum legunt omnes, |qui numina Phoebi qui tripodas Clari: non stat uersus. iam si sic |dicis, non stat uersus; sed dicemus qui tripodas Clarii, quia Cla breuis |est: qui tripodas Clari si dicas, ut sit spondeus, non stat, sed erit |dactylus, breuis est enim Cla, et omnes tamen sic legunt penitus. ergo |quotiens uno uerbo diuersas clausulas conponimus, zeugma est. |hypozeuxis est autem, quotiens singulas res singulis claudimus uerbis, ut |«regem adit et regi memorat nomenque genusque»: |«regem adit» sensus est, «regi memorat» sensus est, «quidue petat» |sensus est, quidue memoret sensus est, «arma / quae sibi conponit» |sensus est, «humanis quae sit rebus» sensus est; singulae res singulis uerbis |completae sunt. |syllempsis est dissimilium rerum una conclusio, puta si ponas duos |numeros diuersos et uni respondeas, alterum relinquas; si ponas duo |genera diuersa et uno generi respondeas, alterum relinquas. puta «hic |illius arma, / hic currus fuit»: hic illius currus fuit bene dicimus, |arma fuit non bene dicimus. ergo syllempsis est, quotiens uno uerbo |respondemus duabus rebus dissimilibus, ita ut una pars pertineat ad |simplicem elocutionem, altera ad figuratam. nam quando dicimus hic |currus fuit, simplex est elocutio; quando dicimus arma fuit, non est |simplex elocutio, sed figurata. ergo syllempsis dicitur singularum |clausularum una conclusio. haec autem syllempsis non tantum in uerbis fit, |sed etiam in sensibus. quotienscumque res narrantur dissimiles, quae |0302| unum exitum faciunt, syllempsis est. idcirco habes apud Terentium |milies factam istam figuram et in casibus et in numeris. hoc uolo |ostendere, quoniam iste ait: syllempsis fit generaliter et per partes orationis |et per accidentia partium orationis. noluit dare exempla; tamen |inuenimus exempla apud Terentium illo loco, |«poeta cum primum animum ad scribendum appulit, / |id sibi negotii credidit solum dari, / |populo ut placerent quas fecisset fabulas»: |ut populo placerent fabulas nemo dicit, sed ut populo placerent fabulae. |item alio loco paulo post, |«quas faciet de integro comoedias / |spectandae, an exigendae sint uobis prius»: |comoedias spectandae; iterum syllempsis est per mutationem casuum. |ecce in casibus. in numeris habes in eunucho, |«si quisquam est, qui placere se studeat bonis / |quam plurimis, / |in his poeta hic nomen profitetur suum». |si quisquam est in his: ita possumus dicere, siqui sunt qui uolunt |populo placere, in his se uult Terentius numerari; iste autem dixit: siquis |est qui uult populo placere, inter ipsos est Terentius qui uult se numerari. |item alio loco in ipso argumento, |«habeo alia multa, quae nunc condonabitur»: |habeo alia multa, quae nunc condonabuntur debuit dicere; ergo uides |saepe istam figuram diuersis modis fieri, id est per genera, per casus, per |numeros. |anadiplosis anaphora epanalempsis et epizeuxis, hae figurae in unum |genus rediguntur, specie tantum modo differunt. anadiplosis est, |quotiens illo uerbo inchoamus uersum sequentem, quo uerbo clausimus |priorem, ut puta |«sequitur pulcherrimus Astur, / |Astur fidens»: |quo uerbo clausus est prior uersus, eo uerbo inchoatus est sequens. |anaphora est, quotienscumque per multos uersus uno uteris uerbo, in initio |tamen, ut |«nate, meae uires, mea magna potentia solus, / |nate, patris summi qui tela Typhoëa temnis». |0303| si iterum uelis tu conponere quattuor aut quinque uersus tamen ab ipso |sermone inchoantes, anaphora est. epanalempsis est, quotiens in uno |uersu unum est uerbum in initio et in fine, ut puta quo uerbo inchoas, |ipso uerbo etiam claudis, ut |«ante etiam sceptrum Dictaei regis et ante»: |ante et ante, ipso uerbo inchoauit, ipso uerbo etiam clausit. epizeuxis |est iteratio ipsius uerbi, sed sine dilatione. hoc interest inter |epanalempsin et epizeuxin, quod epanalempsis habet multa uerba in medio, |«ante etiam sceptrum Dictaei regis et ante»; |epizeuxis nullum uerbum in medio habet, ut «me, me, adsum qui feci»: |iterauit quidem sermonem ipsum, sed sine intercapedine. |paronomasia dicitur, quotienscumque de nomine aliud efficitur nomen |sono simile, sensu dissimile, |«nam inceptio est amentium, haut amantium»: |id est sic sonat amens, sicut amans; sono simile est, sensu tamen dissimile. |schesis onomaton est: habebant hanc consuetudinem antiqui, modo |nemo facit hoc. schesis onomaton est coaceruatio nominum. difficile |est ut aut nomina sint omnia aut pronomina sint omnia aut participia |omnia; hoc pro ingenti adfectatione faciebant maiores nostri. faciebant |uersum, in quo uersu non inuenies nisi omnia nomina, ut |«magna manus, Peligna cohors. Vestina uirum uis». |magna nomen est, manus nomen est, Peligna cohors Vestina uirum uis, |omnia ista nomina sunt; nullam aliam partem orationis habes in istis. |hoc est schesis onomaton [Peligna, id est de Peligno, unde fuit |Ouidius]. quodam habitu copulandi: hoc est enim totum. quae est magna |manus? Peligna. quae fuerat illa Peligna cohors? Vestina. iterationem |sensus fecit multitudine nominum. |paromoeon est, quotiens ab isdem litteris diuersa uerba sequuntur, |quo modo illud habes apud Vergilium, |«sola mihi tales casus Cassandra canebat»: |ab ipsa littera inchoauit plurimas partes orationis. quale est illud, «longo |sale saxa sonabant». antiqui integros uersus ita faciebant, ut |«o Tite tute Tati tibi tanta tyranne tulisti»: |uersus est Ennianus. |0304| sunt item duae figurae, homoeoptoton et homoeoteleuton. inter |homoeoptoton et homoeoteleuton hoc interest, quod homoeoptoton de |casibus fit, homoeoteleuton de uerbis fit. homoeoptoton est, si ita dicas, |«merentes flentes lacrimantes commiserantes»: |hos merentes, hos flentes, hos lacrimantes, hos commiserantes; ecce |omnes casus accusatiui sunt. inde dictum est homoeoptoton: Graeci |enim ptosis dicunt casus. homoeoteleuton est, quotiens in uerba exitus |est unius soni. puta habemus apud Ciceronem apertissime positum, |«itaque in illum non animaduertisti, sed hospitem reliquisti»; |paene unus est exitus rerum omnium. antiquum est hoc totum, hodie |nemo facit; siqui fecerit, ridetur. |polyptoton est multitudo casuum, sed diuerso modo posita, ut est illud, |«litora litoribus contraria, fluctibus undas» |[collige et inuenies omnes casus: est nominatiuus genetiuus ablatiuus].|litora litoribus fluctibus undas, multitudo est casuum in uno loco, sed |uario modo constituta. hirmos est continuatio quaedam (uide ne putes |hoc esse hirmon, quod est etiam zeugma: satis enim simile est zeugma |ei), id est continuatio sensus per plurimos uersus. hirmos est puta |«principio caelum ac terras camposque liquentes», |usque ad illum locum, «nunc age». omnis ille locus quadraginta |uersuum unus sensus est, animas inmortales posse ad corpora remeare. |sunt item duae figurae, polysyndeton et asyndeton. polysyndeton |dicitur, ubi sunt multae conexiones; asyndeton, ubi nulla conexio est. |polysyndeton est |«Acamasque Thoasque / |Pelidesque Neoptolemusque primusque Machaon»: |que quinquies dixit. sunt aliquae partes, id est sunt alia loca, ubi |nulla conexio est, ut est illud, |«ite, / |ferte citi flammas, date tela, inpellite remos». |poterat aliter dicere, ite et ferte citi flammas et date tela et inpellite |remos; sed maluit inconexam orationem ponere. |0305| de tropis |tractat etiam de tropis. diximus quod metaplasmi tantum modo |necessitatis sunt, schemata tantum modo ornatus, tropi utriusque partis. |nam idcirco et causa necessitatis fiunt, ubi exigit sensus, et causa |utilitatis, ubi est ornatus. uarii sunt tractatus isti, sed de ipsis multis sunt |quattuordecim; sed eligo pauca quae dicam. |metaphora est translatio: Latini ista quasi barbara sic audiunt. legite |Ciceronem et uidete, quem ad modum tractat; de ipsis rebus duos libros |integros scripsit [plenos]; nihil loquitur in ipsis libris nisi hoc solum, de |istis rebus, et dat exempla pleraque translata a Demosthene, pleraque |sua. Sexti liber [qui habent] nihil loquitur in fine nisi de figuris. |metaphora quattuor modis fit. transferimus a re quae animam habet ad rem |quae animam habet, aut a re quae animam non habet ad rem quae |animam non habet; aut misce hoc ipsum, id est aut a re quae animam |habet ad rem quae animam non habet, aut a re quae animam non |habet ad rem quae animam habet. puta inter duo animalia, id est a |re animali ad rem animalem, ut est illud, |«Tiphyn aurigam celeres fecere carinae». |Tiphys gubernator fuerat nauis Argus. iste gubernatorem aurigam dixit, |quia, quem ad modum ille auriga regit equos, sic iste gubernator regit |nauem: ecce a re animali transtulit ad rem animalem; et auriga et |gubernator animam habent. a re inanimali ad rem inanimalem, ut est illud, |«ut pelago misere rates». rates proprie dicimus conexiones trabium, |per quas descendimus ad fluuium; iste autem idem transtulit ad nauem; |ecce a re inanimali ad rem inanimalem transtulit similiter. aut certe a |re animali ad rem inanimalem, ut est illud in quarto, |«Atlantis, cinctum adsidue cui nubibus atris / |piniferum caput uento quassatur et imbri». |mentum caput humerus brachia et reliqua omnia hominis sunt, et ista, |quae hominis fuerant, ad montem transtulit. aut a re inanimali ad rem |animalem, ut «si tantum pectore robur concipis». robur proprie |dicimus illud lignum, sed robur appellauit modo fortitudinem; a re |inanimali transtulit ad animalem. ita se habent quattuor partes istae. adiecit |aliquid et noluit tractare plenius, noluit aperte demonstrare: scire |debetis tamen non <semper> has translationes reciprocas esse. reciprocae sunt, |quotiens inter se recurrunt. ut puta si conparationem facias a uolatu ad |0306| nauem aut a naui ad uolatum, istae reciprocae sunt. habes in Vergilio |utramque translationem ipsius thematis. uolare proprie auium est, et |transtulit ad uela; ecce ad naues fecit conparationem ab auibus. alio loco item |a nauibus transtulit ad aues, «nare per aestatem liquidam», cum de |apibus uolantibus loqueretur. nare est natare, quod uero est nauis. istae |reciprocae sunt, quotiens se respiciunt. partis unius sunt, quotiens ab |una parte transferimus, ab una uero non possumus. habemus in Miloniana |«quidem ceteras tempestates et procellas in illis dumtaxat |fluctibus contionum semper putaui Miloni esse subeundas». |tempestates procellas fluctus, totum hoc maris est, et transtulit ad uim |populi et seditiones. e contrario non possumus ponere a populo ad |pelagus. numquid enim possumus dicere: talis tempestas populi fuit, qualis |seditio maris? tamen Statius demens dixit «seditionem [rogi] maris». |catachresis est usurpatio alieni nominis; ita definita est. puta nescio |qui filium suum occidit, dicitur parricida; nescio qui matrem suam |occidit, dicitur parricida; sororem, dicitur parricida [usurpatio est alieni |nominis]. quamquam uoluerit Cicero facere discretionem: habetis in illa |oratione de domo sua «matricida fratricida sororicida». quamquam |et maiores nostri uoluerunt aliud esse parricidam [parricida est qui |parentem occidit. nam idcirco dictum est ita addita una littera r, parricida, |quod parentem interimat]. apud maiores enim nostros homicidas raro |legistis, parricidas autem semper. idcirco etiam parricidas patriae |uocamus qui ciues interimunt. piscinam dicimus, ubi pisces non sunt. |usurpatio est alieni nominis. haec enim res alienum nomen habet, suum |non habet. |metalempsis est * iste tropus frequentabatur apud poetas. metalempsis |dicitur accessus quidam gradatim perueniens ad finem, sed longo ordine, |ut si dicas |«post aliquot mea regna uidens mirabor aristas». |per aristas segetes significat, per segetes aestates, per aestates annos; |ergo post aliquot aristas, id est post aliquot annos. metalempsis dicitur, |quod gradatim peruenimus ad aliquid, quem ad modum item habes alio |loco «speluncis abdidit atris». per atras speluncas tenebricosas, id |0307| est umbrosas, significat. metonymia est quaedam denominatio. ut puta |plerumque a rebus continentibus id quod continetur demonstramus, aut |ab inuentore id quod inuentum est demonstramus. ut puta «et uina |coronant» pro eo quod est pateras coronant: quae continent id quod |continetur ostendit. e contrario alio loco posuit «nunc pateras libate |deis»: uinum libamus, non pateras; sed ab eo quod continet id quod |continetur ostendit. aut ab inuentore id quod inuentum est, ut «sine Cerere |et Libero friget Venus», id est sine pane et uino: aut e contrario |id est |«uinum precemur, nam hic deus praesens adest»: |uinum, id est Liberum. |antonomasia et epitheton tropi sunt sibi uicini. nam et antonomasia |a tribus rebus trahitur, et epitheton a tribus rebus trahitur, id est ab |animo, a corpore, extrinsecus. puta felix Aeneas antonomasia est a |fortuna; si dicas magnanimus Aeneas, antonomasia est ab animo; si |dicas fortis Aeneas, antonomasia est a corpore. ergo antonomasia a |tribus rebus trahitur, ab animo, a corpore, extrinsecus. epitheton |similiter. quid ergo erit inter antonomasian et epitheton? dicit quod |antonomasia uice nominis ponitur, epitheton cum nomine ponitur. puta siqui |dicat uerbi causa: ecce pius uenit iuuenis, et uelit significare Aenean |dicendo: ecce pius uenit iuuenis, modo antonomasia est; si dicat: ecce |pius uenit Aeneas, iam non est antonomasia, sed epitheton. nihil est |enim epitheton nisi antonomasia iuncta nomini. hoc interest inter |antonomasian et epitheton, quod antonomasia uice nominis fungitur, epitheton |uero cum ipso nomine ponitur. uice nominis posita, id est sola, «ipse |arduus altaque pulsat sidera» * ut «dira Celaeno»: ecce si |diceret dira tantum modo, antonomasian faceret; dicendo Celaeno fecit |epitheton. «dia Camilla»: si hoc solum diceret dia, esset antonomasia. ex |his duobus tropis uel laudamus aliquem uel uituperamus. nihil uerius. |tribus rebus aliquem laudamus, ab animo, a corpore, extrinsecus. quando |Achillem laudamus, necesse habemus laudare animum ipsius, laudare |corpus, laudare fortunam. ergo his tropis tribus aut laudamus aliquem aut |uituperamus uel ostendimus uel ornamus [sed substantis illis]. |synecdoche dicitur significatio quaedam, quae aut minus dicit et plus |significat aut plus dicit et minus significat. hoc habet synecdoche, puta |«puppesque tuae pubesque tuorum». ecce minus dixit et plus |0308| significauit: nam a puppibus naues, a pubibus iuuenes intellegimus; ecce |minus dixit et plus significauit. e contrario ubi plus dicit et minus |significat, ut est illud, «ingens a uertice pontus in puppim ferit»: |uenit, ait, ingens pontus et percussit nauem. numquid mare potuerat |nauem percutere et non fluctus? «fontemque ignemque ferebant»: |quaerebant ad sacrificium fontem, id est aquam; plus dixit et minus |significauit. ergo haec significatio est huius tropi, ut aut plus dicat et |minus significet, ut «fontemque ignemque ferebant», aut minus dicat et |plus significet, ut «puppesque tuae pubesque tuorum». |onomatopoeia dicitur nomen de sono factum. habemus apud |Vergilium milies et apud alios poetas: «tinnitu galeae»: non hoc ipsum |uerbum exprimit etiam sonum ipsius aeris? tinnitus sic sonat, quem ad |modum ipsa res sonat. si dicas clangor tubarum, clangor sic paene |resonat. onomatopoeia est ista, quotiens ipse sermo exprimit sensum suum. |periphrasis dicitur circumlocutio. haec autem fit aut cohonestandae |alicuius rei aut uitandae turpissimae. puta honesta res est; si uis eam |magis honestam facere, periphrasin facis: res turpis est; honestam si |uis facere, periphrasin facis. ecce res illa quae cohonestatur [per |periphrasin] per tropum istum: potuerat Vergilius dicere: mane fuit, sed |uoluit circumlocutione hoc ipsum honestius dicere et ait |«Tithoni croceum linquens Aurora cubile» |* extulerat ecce rem honestam honestius dixit per istum tropum. e |contrario rem turpissimam uitamus: uoluit coitum ostendere, et per |circumlocutionem uitauit ita, |«nimio ne luxu obtunsior usus / |sit genitali aruo et sulcos oblimet inertes»; |omnia obscena dixit, sed tamen uerbis honestioribus. ergo periphrasis |aut res simplices honestat aut res turpes uitat [nimio ne luxu obtunsior |usus sit genitali aruo, ut uitaret turpe] |* plerumque inuenimus grammaticos sic dicere et oratores; et |plurimi, qui nesciunt istam rationem, simul atque inuenerint perturbatum |ordinem in uerbis, statim dicunt: hyperbaton est. puta si uerbum hoc |respondet ad quintum locum, et iterum alter sermo respondet ad |quartum locum et confusa est elocutio, dicunt: hyperbaton est. non est |0309| hoc. nam hyperbaton est figura; non autem dicit, quae est figura, sed |generaliter hyperbaton tale est, <ut> si dicas tropum generalem. puta si |uideas hominem et dicas animal, numquid, quia dixisti animal esse, |idcirco non potest animal esse et caballus, animal esse et asinus? non |dixisti rem specialem. sed rem generalem. sic qui dicit: hyperbaton est. |nam hyperbaton habet species plurimas, et has species debemus potius |scire, ut significationem dicamus. dicit quo modo. est una species quae |ita dicitur, hysterologia uel hysteroproteron. quotiens hoc habet? |quotienscumque et uerba et sensus mutantur, tunc est hoc intellegendum. ut |puta protulerunt, ait, triticum; primo, ait, torrere coeperunt, |«et torrere parant flammis et frangere saxo»: |ecce prius dixit coquere panem, postea molendare triticum. hoc dicit, |hysterologia est, quando et uerba mutata sunt et sensus mutatur. puta |proferunt canistris panem «tonsisque ferunt mantelia uillis»: prius |est ut adferant mantelia, postea panem; ecce hoc loco et sensus mutatus |est et ordo uerborum. ergo dicitur hysterologia haec species. anastrophe |autem dicitur, quotienscumque uerba tantum mutantur, sensus autem integer |permanet, ut si dicas «transtra per et remos»: siue dicas: per transtra <et |remos, siue dicas: transtra> per et remos, idem sensus est, tantum modo |uerba mutata sunt: ut «Italiam contra», hoc est contra Italiam. |parenthesis est interpositio diuisae sententiae: puta «Aeneas – et |interponit – neque enim patrius consistere mentem / passus amor». |ordo est, ‘Aeneas / rapidum ad naues praemittit Achaten’, et interposuit |sententiam, «neque enim patrius consistere mentem / passus amor». «tunc |socios – et interponit – namque omnis eum stipata tegebat / turba |ducum». parenthesis dicitur iste tropus [ridiculus est]. tmesis dicitur |sectio unius uerbi. fit sectio, quando aut unum uerbum interponimus |aut unam syllabam, aut plerumque sensum interponimus, qui sensus fit |de plurimis uerbis; puta unum uerbum ut dicas. fuit imperator quidam |Eliogabalus: si sic poneret, non poterat stare uersus; sed sectionem fecit |et interposuit nam, Elio nam gabalus [interposuit nam, tmesis dicitur]. |habes apud Vergilium «septem subiecta trioni», hoc est septem |trioni, interposuit subiecta. ergo tmesis fit aut per unam syllabam nam, |0310| aut certe per unum sermonem, ut «septem subiecta trioni»: plerumque |per uerba plurima interposita, si dicas hoc, |«Massili portabant iuuenes ad litora tanas», |id est Massilitanas lagonas portabant iuuenes ad litora. aliud etiam «saxo |cere comminuit brum», hoc est cerebrum, id est saxo cerebrum eius |comminuit; sed non potuit sic stare ex ordine, ideo conposuit. |synchysis est autem, quotienscumque omni parte confusum est hyperbaton. |quid est omni parte confusum? id est et uerbis et sensibus et ordine et |sectione, ex omni parte. habes tale aliquid in primo, |«tris notus abreptas in saxa latentia torquet, / |saxa uocant Itali mediis quae in fluctibus aras». |omnia illa superiora conexisti hoc uno tropo: est enim ordo, tres notus |abreptas in saxa torquet, quae saxa in mediis fluctibus latentia Itali aras |uocant; ex omni parte confusum est. |hyperbole est dictio fidem excedens aut augentis aut minuentis. |aliquando hyperbole est, et augemus; aliquando hyperbole est, et |minuimus. augemus, si dicas: niue candidior, euro uelocior. ad |augmentum data est hyperbole aliquando; aliquando ad minuendum, si dicas |tardior testudine. qui potest tardior esse testudine? |item ecce quo modo diximus de hyperbato, sic de allegoria. quiuis |ita dicit, statim ut uiderit oblique dictum, dicit: allegoria est; nec |tamen rationabiliter, sed nec Latine, ea ratione, quoniam allegoria generalis |est et species habet plurimas. quid est autem allegoria? quotiens aliud |dicimus et aliud significamus; uerba nostra aliud sonant et res aliud habet. |«et iam tempus equum fumantia soluere colla»: |numquid re uera hoc uult dicere, equum re uera iugo esse liberandum? |non, sed carmen esse finiendum. ergo huius allegoriae species septem |sunt. dicit quo modo. ironia est, quotienscumque re uera aliud |loquimur et aliud significamus in uerbis; non ita, ut diximus de allegoria, |quando aliud dicimus et aliud significamus, non, sed isdem uerbis potes |et negare et confirmare; sola autem pronuntiatione discernitur. |«egregiam uero laudem»: hunc tropum nisi grauitas adiuuet pronuntiationis, |uideris confirmare quod negas. nam ita pronuntia, |«egregiam uero laudem et spolia ampla refertis / |tuque puerque tuus»: |si ita pronunties, uideberis confirmare. aliter uero pronunties, |«egregiam uero laudem et spolia ampla refertis / |tuque puerque tuus». |0311| ergo omnino tunc est ironia, quotienscumque sola pronuntiatio facit |discretionem uel confirmantis uel negantis. antiphrasis est unius uerbi ironia, |si dicas bellum, quod non est bellum, lucum, quod non luceat, parcae, |quod non parcant. aquilo uentus ab hac ratione dictus est, quod aquam |non facit, serenitatem enim facit, e contrario. aenigma est, quo ludunt |etiam paruuli inter se, quando sibi proponunt quaestiunculas, quas nullus |intellegit. dic mihi, quid est hoc, est quaedam filia matris et mater filia |est filiae suae? hoc qui potest intellegere, |«mater me genuit, eadem mox gignitur ex me?» |aenigma est; hoc autem significat, aquam soluta glacie posse procreari, |iterum ipsam aquam coactam glaciem posse facere. ergo et de aqua fit |glacies, et de ipsa glacie fit aqua. aenigma est hoc. charientismos dicitur |tropus qui uersatur etiam apud scholasticos frequentissime. dicit aliquis: |da uinum, et dicit illi seruus suus: abundat, hoc est nihil habet. aut |puta dicit: da acetum; quod, quia amarum sit, non dicit, sed: da dulce. |charientismos est, quotiens e contrario dicimus. habemus etiam apud |auctores hoc: ecce habemus in Afranio, interrogat seruum adulescens |«numquis me quaesiuit? et ille seruus respondet bona fortuna», id est |nullus; quasi rem duram dictu mitius dixit. quo modo dicunt Romani: |ignoscente calciaui me. charientismos est et in aliis rebus, quem ad |modum loquuntur plane quoniam de ista re debili inuenimus apud auctores |tale aliquid positum et alia elocutione positum, qua loquimur: ut puta |quo modo dicunt honestiores isti ignoscente. quin immo quod uulgo |dicunt, non est enim Latinum: sed quo modo dicunt: uenia aurium, an |ueniam aurium, utrum per ablatiuum, an per accusatiuum? inuenimus |enim in usu ita dicere omnes homines honestiores, qui sciunt litteras: |uenit nescio qui homo turpis puta: ueniam aurium tuarum, leno erat. |apud disertiores homines ubique per accusatiuum legimus: uenit nescio |qui turpis, ueniam aurium tuarum, ut subaudiamus: inploro, ut |subaudiamus aliquid per accusatiuum. illa autem simplex est. paroemia |prouerbium Latine dicitur. puta de nescio quo loquebaris, et subito uenit is, |dicis tu «lupus in fabula»: nescio qui uoluit molestus esse et caesus est, |dicis tu «aduersus stimulum calces»: et omnia quae legimus. nescio qui |puta fur rapuit nescio quid et fugit ante domum eius cui rapuerat, tu |dicis illud quod legimus in Terentio, «ita fugias ne praeter casam». |ergo quotienscumque utimur prouerbiis, accommodatum rebus et |0312| temporibus facimus hunc tropum. sarcasmos dicitur ironia cum inrisione |hostili: omnino hoc habet sarcasmos. habes in Vergilio |«en agros et quam bello, Troiane, petebas / |Hesperiam metire iacens»: |insultat ei, sed cum summa inrisione. astismos dicitur urbanitas |quaedam in sensu. habes apud Ciceronem frequentissime, ubiubi iocatur, «ius |tam nequam esse uerrinum». habes apud Vergilium |«qui Bauium non odit amet tua carmina, Maeui». |nihil suauius, nihil urbanius. duo fuerunt pessimi poetae: dicit, qui |istum amat, illud pro poena contingat, ut et illum amet: alia enim |poena illi nulla talis erit. et aliud quod sequitur, |«atque idem iungat uulpes et mulgeat hircos». |et omnino quicquid urbanitate plenum est et caret rusticitate, astismos est. |homoeosis dicitur: et iste tropus generalis est, habet species tres. |homoeosis est similitudo quaedam; sed haec similitudo fit aut a rebus ignotis |aut a rebus incongruis, aut a rebus paribus."
}
