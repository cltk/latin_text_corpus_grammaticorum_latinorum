{"author": "Augustinus",
"title": " 	Augustini ars breuiata",
"edition_new": "C.F. Weber 1861*",
"edition_keil": "GL 5,494-496,12",
"text": "|Latinitas est obseruatio incorrupte loquendi secundum Romanam |linguam. constat autem modis tribus, id est ratione 
auctoritate |consuetudine; ratione secundum artem, auctoritate secundum eorum scripta, |quibus ipsa est auctoritas attributa, consuetudine secundum ea quae loquendi |usu placita 
adsumptaque sunt *

| de pronomine |cuius pronomen infinitum personae indefinitae possessiuum, tamquam |cum dicimus: cuius seruus est, figurae simplicis generis masculini 
numeri |singularis, quod ita declinabitur, cuius cui cuio cuium a cuio, et |pluraliter cui cuiorum cuiis cuios a cuiis. sed haec declinatio plus artis quam 
|ponderis gerit. nam nimis uetus est et a nostra consuetudine repudiata. |ita et in genere feminino cuia declinatur ut tabula, cuium ut lignum. |sed etiam ista, 
quamuis in eis auctoribus reperiantur qui sunt in manibus |et in ore omnium, tamen consuetudo contempsit. per unum enim |pronomen, id est cuius uel 
quorum, omnia infinita possessiua significantur. |dicimus enim cuius uel quorum seruus siue ancilla siue templum, sed, |quod fatendum est, cum molestia 
discernendae ambiguitatis in genitiuo |singulari, quando cuius dicimus, et in plurali, quando quorum. cuius |enim et quorum quando possessiua sunt, 
per casus non flectuntur * 

| de uerbo |modo infinitiuo numeris et personis esse, solo tempore finito |praeterito fuisse, futuro fore. in quarta specie deficit et in participio |praesentis 
temporis. sed docti quidam temporis recentioris, cum haberent |necessitatem magna et diuina quaedam interpretandi explicandique, et |0495| essendi et 
essendo et essendum et essens dixerunt, quem ad modum |scribendi scribendo scribendum scribens * 

| de participio |sunt quaedam participia eadem et nomina, ut cultus et sapiens, |ratione diuersa. nam cultus casu genetiuo discernitur: a participio enim |huius culti 
facit, uenit autem a uerbo color coleris colitur; a nomine |autem huius cultus facit. sapiens uero ideo etiam nomen dicitur, quod |recipit 
conparationem: facit enim sapiens sapientior sapientissimus. quae |ratio mihi non admodum placet. nam et participia uidentur |conparationem recipere, si
loquendi consuetudo permittat uel hortetur auctoritas, |sed tantum praeteriti temporis: nam duo futura non admittunt. quis |enim 
non audet dicere armatissimus, quod Tullius ait? nec tamen |armaturior aut armandior ab eo quod est armaturus et armandus 
dici potest. |quod fatendum est, si cum tempore accipiantur participia, difficile |uidentur posse conparationem recipere. nam 
et illud quod cultum dictum est |facit cultior et cultissimus. sed si ad tempus praeteritum referas, non |facit. cultus 
enim ager ex ipso habitu suo cultus est; si autem tempus |attendas praeteritum, utique actione cultoris. accidunt participiis etiam |figurae, 
sicut ceteris partibus orationis, simplex, ut scribens, conposita, |ut describens. 

| de coniunctione |coniunctio est pars orationis adnectens ordinansque sententiam. |coniunctioni accidit potestas. potestas est uel quae copulat uerba, ut et 
que |ac; uel disiungit, ut aut uel nec neque; aut explet, ut prorsus uidelicet |scilicet quin etiam et similia; aut quasi causam reddit, ut nam namque |enim 
quamobrem itaque; aut quasi ratiocinatur, ut ergo igitur propterea |et similia. et ideo partim copulatiuae dicuntur, partim disiunctiuae, |partim expletiuae, 
partim causales, partim rationales. sed multae omnino |coniunctiones sunt, de quibus diligenter grammatici deliberant, quo |istorum quinque nominum eas 
uocent, uel utrum aliae differentiae sint |adiciendae. quam litem quia et longum et difficile est soluere, illud de |coniunctionibus breue praeceptum sit, ut, 
cum legimus uiros locutionis |auctoritate dignissimos, aduertamus, quo quaeque loco et in qua |sententia poni soleat, ut consuetudine intellegendi bene 
coniunctionibus uti |possimus. nam siquis quaerat, quid sit immo, non facile dixerim, quo |modo ei uel definire uel interpretari hanc coniunctionem 
possimus. |proferendo ergo multas sententias, in quibus posita est, miro quodam modo |quid ualeat insinuamus cum quodam etiam gestu pronuntiandi, ut 
est |«immo, ait, o ciues, arrepto tempore Turnus, / |cogite concilium» |et |0496| «immo age et a prima dic, hospes, origine nobis»; |nostrasque sententias ad 
tempus fictas adiungere utile est, immo tu uade, |qui cogis alium, immo adde orationi, qui detrahere studes. huic |autem coniunctioni utcumque uicinum 
est, cum dicimus potius; et ideo ad |libros, ut dixi, redeundum est *

| de barbarismo |sane quidam discernunt inter barbarismum et barbarum, ut |barbarismus sit, si pars orationis secundum redditam rationem aliqua 
superest |uitiosa; barbarum autem, si alicuius gentis uerbum est non receptum, |ut siquis dicat in Latino sermone dellas pro carice, quod utique Punicum 
|est. si autem nullius omnino gentis uerbum pro uerbo enuntiatur, tali |uitio nec nomen inpositum est. 


"
}
