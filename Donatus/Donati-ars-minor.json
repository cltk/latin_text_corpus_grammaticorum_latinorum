{
    "author": "Donatus",
    "title": "Donati ars minor",
    "edition_new": "L. Holtz 1981, 585-602",
    "edition_keil": "GL 4,355-366",
    "text": "partes orationis quot sunt? octo. quae? nomen, pronomen, uerbum, aduerbium, | participium, coniunctio, praepositio, interiectio.\\nnomen quid est? pars orationis cum casu corpus aut rem proprie communiterue | significans. nomini quot accidunt? sex. quae? qualitas, conparatio, genus, numerus, | figura, casus. | qualitas nominum in quo est? bipertita est: aut enim unius nomen est et proprium | dicitur, aut multorum et appellatiuum. | conparationis gradus quot sunt? tres. qui? positiuus, ut doctus; conparatiuus, | ut doctior; superlatiuus, ut doctissimus. quae nomina conparantur? appellatiua |0586| dumtaxat qualitatem aut quantitatem significantia: qualitatem, ut bonus, malus; | quantitatem, ut magnus, paruus. conparatiuus gradus cui casui seruit? ablatiuo sine | praepositione: dicimus enim doctior illo. superlatiuus cui? genetiuo tantum plurali: | dicimus enim doctissimus poetarum. | genera nominum quot sunt? quattuor. quae? masculinum, ut hic magister; | femininum, ut haec musa; neutrum, ut hoc scamnum; commune, ut hic et haec sacerdos; | est praeterea trium generum, quod omne dicitur, ut hic et haec et hoc felix; est | epicoenon, id est promiscuum, ut passer, aquila. | numeri nominum quot sunt? duo. qui? singularis, ut hic magister; pluralis, ut | hi magistri. | figurae nominum quot sunt? duae. quae? simplex, ut decens, potens; | conposita, ut indecens, inpotens. quot modis nomina conponuntur? quattuor: ex duobus | integris, ut suburbanus; ex duobus corruptis, ut efficax, municeps; ex integro et | corrupto, ut insulsus; ex corrupto et integro, ut nugigerulus; aliquando ex compluribus, | ut inexpugnabilis, inperterritus | casus nominum quot sunt? sex. qui? nominatiuus, genetiuus, datiuus, accusatiuus, | uocatiuus, ablatiuus. per hos omnium generum nomina pronomina participia | declinantur hoc modo. | magister nomen appellatiuum generis masculini numeri singularis figurae simplicis | casus nominatiui et uocatiui, quod declinabitur sic: nominatiuo hic magister, genetiuo | huius magistri, datiuo huic magistro, accusatiuo hunc magistrum, uocatiuo o magister, | ablatiuo ab hoc magistro; et pluraliter nominatiuo hi magistri, genetiuo horum | magistrorum, datiuo his magistris, accusatiuo hos magistros, uocatiuo o magistri, ablatiuo | ab his magistris. | musa nomen appellatiuum generis feminini numeri singularis figurae simplicis casus |0587| nominatiui et uocatiui, quod declinabitur sic: nominatiuo haec musa, genetiuo huius | musae, datiuo huic musae, accusatiuo hanc musam, uocatiuo o musa, ablatiuo ab hac musa; | et pluraliter nominatiuo hae musae, genetiuo harum musarum, datiuo his musis, | accusatiuo has musas, uocatiuo o musae, ablatiuo ab his musis. | scamnum nomen appellatiuum generis neutri numeri singularis figurae simplicis | casus nominatiui accusatiui et uocatiui, quod declinabitur sic: nominatiuo hoc scamnum, | genetiuo huius scamni, datiuo huic scamno, accusatiuo hoc scamnum, uocatiuo o | scamnum, ablatiuo ab hoc scamno; et pluraliter nominatiuo haec scamna, genetiuo horum | scamnorum, datiuo his scamnis, accusatiuo haec scamna, uocatiuo o scamna, ablatiuo | ab hic scamnis. | sacerdos nomen appellatiuum generis communis numeri singularis figurae | conpositae casus nominatiui et uocatiui, quod declinabitur sic: nominatiuo hic et haec | sacerdos, genetiuo huius sacerdotis, datiuo huic sacerdoti, accusatiuo hunc et hanc | sacerdotem, uocatiuo o sacerdos, ablatiuo ab hoc et ab hac sacerdote; et pluraliter | nominatiuo hi et hae sacerdotes, genetiuo horum et harum sacerdotum, datiuo his | sacerdotibus, accusatiuo hos et has sacerdotes, uocatiuo o sacerdotes, ablatiuo ab his | sacerdotibus. | felix nomen appellatiuum generis omnis numeri singularis figurae simplicis casus | nominatiui et uocatiui, quod declinabitur sic: nominatiuo hic et haec et hoc felix, | genetiuo huius felicis, datiuo huic felici, accusatiuo hunc et hanc felicem et hoc felix, uocatiuo | o felix, ablatiuo ab hoc et ab hac et ab hoc felice uel felici; et pluraliter nominatiuo hi et | hae felices et haec felicia, genetiuo horum et harum et horum felicium, datiuo his | felicibus, accusatiuo hos et has felices et haec felicia, uocatiuo o felices et o felicia, ablatiuo | ab his felicibus. | quaecumque nomina ablatiuo casu singulari a uel o fuerint terminata genetiuum | pluralem in quid mittunt? in rum, datiuum et ablatiuum in is. quaecumque nomina | ablatiuo casu singulari e uel i uel u fuerint terminata genetiuum pluralem in quid | mittunt? si e correpta fuerit, in um; si producta, in rum; si i fuerit, in ium; si u, in uum | geminata u littera. datiuum et ablatiuum in quid mittunt? in bus omnia. |0588|\\npronomen quid est? pars orationis, quae pro nomine posita tantundem paene | significat personamque interdum recipit. pronomini quot accidunt? sex. quae? qualitas, | genus, numerus, figura, persona, casus. | qualitas pronominum in quo est? bipertita est: aut enim finita sunt pronomina aut | infinita. quae sunt finita? quae recipiunt personas, ut ego, tu, ille. quae sunt infinita? | quae non recipiunt personas, ut quis quae quod. | genera pronominum quae sunt? eadem fere quae et nominum: masculinum, ut | quis; femininum, ut quae; neutrum, ut quod; commune, ut qualis, talis; trium generum, | ut ego, tu. | numeri pronominum quot sunt? duo. qui? singularis, ut hic; pluralis, ut hi. | figurae pronominum quot sunt? duae. quae? simplex, ut quis; conposita, ut | quisquis. | personae pronominum quot sunt? tres. quae? prima, ut ego; secunda, ut tu; | tertia, ut ille. | casus item pronominum quot sunt? sex, quem ad modum et nominum, per quos | omnium generum pronomina inflectuntur hoc modo. | ego pronomen finitum generis omnis numeri singularis figurae simplicis personae | primae casus nominatiui, quod declinabitur sic: ego mei uel mis mihi me a me; et | pluraliter nos nostrum uel nostri nobis nos o a nobis. | personae secundae generis omnis numeri singularis tu tui uel tis tibi te o a te, et | pluraliter uos uestrum uel uestri uobis uos o a uobis. |0589| personae tertiae generis masculini numeri singularis ille illius illi illum o ab illo, | et pluraliter illi illorum illis illos o ab illis; generis feminini numeri singularis illa illius | illi illam o ab illa, et pluraliter illae illarum illis illas o ab illis; generis neutri numeri | singularis illud illius illi illud o ab illo, et pluraliter illa illorum illis illa o ab illis. | minus quam finita generis masculini numeri singularis ipse ipsius ipsi ipsum o ab | ipso, et pluraliter ipsi ipsorum ipsis ipsos o ab ipsis; generis feminini numeri singularis | ipsa ipsius ipsi ipsam o ab ipsa, et pluraliter ipsae ipsarum ipsis ipsas o ab ipsis; generis | neutri numeri singularis ipsum ipsius ipsi ipsum o ab ipso, et pluraliter ipsa ipsorum ipsis | ipsa o ab ipsis. | item minus quam finita generis masculini numeri singularis iste istius isti istum | o ab isto, et pluraliter isti istorum istis istos o ab istis; generis feminini numeri | singularis ista istius isti istam o ab ista et pluraliter istae istarum istis istas o ab istis; | generis neutri numeri singularis istud istius isti istud o ab isto, et pluraliter ista istorum | istis ista o ab istis. | item articulare praepositiuum uel demonstratiuum generis masculini numeri | singularis hic huius huic o ab hoc, et pluraliter hi horum his hos o ab his; generis | feminini numeri singularis haec huius huic hanc o ab hac, et pluraliter hae harum his has | o ab his; generis neutri numeri singularis hoc huius huic hoc o ab hoc, et pluraliter haec | horum his haec o ab his. | item subiunctiuum uel relatiuum generis masculini numeri singularis is eius ei | eum o ab eo, et pluraliter ei eorum eis eos o ab eis; generis feminini numeri singularis ea | eius ei eam o ab ea, et pluraliter eae earum eis eas o ab eis; generis neutri numeri | singularis id eius ei id o ab eo, et pluraliter ea eorum eis ea o ab eis. | item infinita generis masculini numeri singularis quis cuius cui quem o a quo uel | a qui, et pluraliter qui quorum quis uel quibus quos o a quis uel a quibus; generis feminini | numeri singularis quae cuius cui quam o a qua uel a qui, et pluraliter quae quarum quis | uel quibus quas o a quis uel a quibus; generis neutri numeri singularis quod cuius cui |0590| quod o a quo uel a qui, et pluraliter quae quorum quis uel quibus quae o a quis uel a | quibus. | item possessiua finita ad aliquid dicta ex utraque parte singularia generis masculini | meus mei meo meum o a meo, et pluraliter ex altera parte mei meorum meis meos o a | meis; generis feminini numeri singularis mea meae meae meam o a mea, et pluraliter | meae mearum meis meas o a meis; generis neutri numeri singularis meum mei meo meum | o a meo, et pluraliter mea meorum meis mea o a meis. | personae secundae generis masculini numeri singularis tuus tui tuo tuum o a tuo, | et pluraliter tui tuorum tuis tuos o a tuis; generis feminini numeri singularis tua tuae tuae | tuam o a tua, et pluraliter tuae tuarum tuis tuas o a tuis; generis neutri numeri singularis | tuum tui tuo tuum o a tuo, et pluraliter tua tuorum tuis tua o a tuis. | personae tertiae generis masculini numeri singularis suus sui suo suum o a suo, et | pluraliter sui suorum suis suos o a suis; generis feminini numeri singularis sua suae suae | suam o a sua, et pluraliter suae suarum suis suas o a suis; generis neutri numeri singularis | suum sui suo suum o a suo, et pluraliter sua suorum suis sua o a suis. | item possessiua finita ad aliquid dicta ex altera parte pluralia generis masculini | noster nostri nostro nostrum o a nostro, et pluraliter ex utraque parte nostri nostrorum | nostris nostros o a nostris; generis feminini numeri singularis nostra nostrae nostrae | nostram o a nostra, et pluraliter nostrae nostrarum nostris nostras o a nostris; generis | neutri numeri singularis nostrum nostri nostro nostrum o a nostro, et pluraliter nostra | nostrorum nostris nostra o a nostris. | personae secundae generis masculini numeri singularis uester uestri uestro uestrum | o a uestro, et pluraliter uestri uestrorum uestris uestros o a uestris; generis feminini | numeri singularis uestra uestrae uestrae uestram o a uestra, et pluraliter uestrae |0591| uestrarum uestris uestras o a uestris; generis neutri numeri singularis uestrum uestri uestro | uestrum o a uestro, et pluraliter uestra uestrorum uestris uestra o a uestris. | da horum conposita. egomet, tute, illic, istic, idem masculino genere productum, | neutro correptum, quisquis, quisnam, quispiam, aliquis et cetera.\\nuerbum quid est? pars orationis cum tempore et persona sine casu aut agere aliquid | aut pati aut neutrum significans. uerbo quot accidunt? septem. quae? qualitas, | coniugatio, genus, numerus, figura, tempus, persona. | qualitas uerborum in quo est? in modis et in formis. modi qui sunt? indicatiuus, | ut lego; imperatiuus, ut lege; optatiuus, ut utinam legerem; coniunctiuus, ut cum legam; | infinitiuus, ut legere; inpersonalis, ut legitur. formae uerborum quot sunt? quattuor. | quae? perfecta, ut lego; meditatiua, ut lecturio; frequentatiua, ut lectito; inchoatiua, | ut feruesco, calesco. | coniugationes uerborum quot sunt? tres. quae? prima, secunda, tertia. | prima quae est? quae indicatiuo modo tempore praesenti numero singulari | secunda persona uerbo actiuo et neutrali a productam habet ante nouissimam litteram, | passiuo communi et deponenti ante nouissimam syllabam, ut amo amas, amor amaris; et | futurum tempus eiusdem modi in bo et in bor syllabam mittit, ut amo amabo, amor | amabor. | secunda quae est? quae indicatiuo modo tempore praesenti numero singulari secunda | persona uerbo actiuo et neutrali e productam habet ante nouissimam litteram, passiuo |0592| communi et deponenti ante nouissimam syllabam, ut doceo doces, doceor doceris; et | futurum tempus eiusdem modi in bo et in bor syllabam mittit, ut doceo docebo, doceor | docebor. | tertia quae est? quae indicatiuo modo tempore praesenti numero singulari secunda | persona uerbo actiuo et neutrali i correptam uel i productam habet ante | nouissimam litteram, passiuo communi et deponenti pro i littera e correptam uel i productam | habet ante nouissimam syllabam, ut lego legis, legor legeris, audio audis, audior | audiris; et futurum tempus eiusdem modi in am et in ar syllabam mittit, ut lego legam, legor | legar, audio audiam, audior audiar. haec in imperatiuo et in infinitiuo statim discerni | possunt, utrum i littera correpta sit an producta. nam correpta i littera in e conuertitur; | producta si fuerit non mutatur. quando tertia coniugatio futurum tempus non in am | tantum sed etiam in bo mittit? interdum, cum i litteram non correptam habuerit sed | productam, ut eo is ibo, queo quis quibo, eam uel queam. | genera uerborum quot sunt? quinque. quae? actiua, passiua, neutra, | deponentia, communia. | actiua quae sunt? quae in o desinunt et accepta r littera faciunt ex se passiua, | ut lego, legor. | passiua quae sunt? quae in r desinunt et ea dempta redeunt in actiua, ut legor, lego. | neutra quae sunt? quae in o desinunt, ut actiua, sed accepta r littera Latina non | sunt, ut sto, curro [ stor, curror non dicitur]. | deponentia quae sunt? quae similiter ut passiua in r desinunt, sed ea dempta Latina | non sunt, ut luctor, loquor. |0593| communia quae sunt? quae [similiter] in r desinunt, ut deponentia, sed in duas | formas cadunt, patientis et agentis, ut osculor, criminor: dicimus enim osculor te et | osculor a te, criminor te et criminor a te. | numeri uerborum quot sunt? duo. qui? singularis, ut lego; pluralis, ut legimus. | figurae uerborum quot sunt? duae. quae? simplex, ut lego; conposita, ut | neglego. | tempora uerborum quot sunt? tria. quae? praesens, ut lego; praeteritum, ut legi; | futurum, ut legam. quot sunt tempora in declinatione uerborum? quinque. quae? | praesens, ut lego; praeteritum inperfectum, ut legebam; praeteritum perfectum, ut legi; | praeteritum plus quam perfectum, ut legeram; futurum, ut legam. | personae uerborum quot sunt? tres. quae? prima, ut lego; secunda, ut legis; | tertia, ut legit. | da declinationem uerbi actiui. lego uerbum actiuum indicatiuo modo dictum | temporis praesentis numeri singularis figurae simplicis personae primae coniugationis | tertiae correptae, quod declinabitur sic: | lego legis legit, et pluraliter legimus legitis legunt; eodem modo tempore praeterito | inperfecto legebam legebas legebat, et pluraliter legebamus legebatis legebant; eodem | modo tempore praeterito perfecto legi legisti legit, et pluraliter legimus legistis legerunt | uel legere; eodem modo tempore praeterito plus quam perfecto legeram legeras legerat, | et pluraliter legeramus legeratis legerant; eodem modo tempore futuro legam leges | leget, et pluraliter legemus legetis legent. | imperatiuo modo tempore praesenti ad secundam et tertiam personam lege legat, | et pluraliter legamus legite legant; eodem modo tempore futuro legito legito, et pluraliter | legamus legitote legant uel legunto. | optatiuo modo tempore praesenti et praeterito inperfecto utinam legerem legeres | legeret, et pluraliter utinam legeremus legeretis legerent; eodem modo tempore | praeterito perfecto et plus quam perfecto utinam legissem legisses legisset, et pluraliter | utinam legissemus legissetis legissent; eodem modo tempore futuro utinam legam legas | legat, et pluraliter utinam legamus legatis legant. | coniunctiuo modo tempore praesenti cum legam legas legat, et pluraliter cum |0594| legamus legatis legant; eodem modo tempore praeterito inperfecto cum legerem legeres | legeret, et pluraliter cum legeremus legeretis legerent; eodem modo tempore praeterito | perfecto cum legerim legeris legerit, et pluraliter cum legerimus legeritis legerint; eodem | modo tempore praeterito plus quam perfecto cum legissem legisses legisset, et pluraliter | cum legissemus legissetis legissent; eodem modo tempore futuro cum legero legeris | legerit, et pluraliter cum legerimus legeritis legerint. | infinitiuo modo numeris et personis tempore praesenti legere, praeterito legisse, | futuro lectum ire uel lecturum esse. | verbo inpersonali tempore praesenti legitur, praeterito inperfecto legebatur, | praeterito perfecto lectum est uel lectum fuit, praeterito plus quam perfecto lectum erat uel | lectum fuerat, futuro legetur. | gerendi uel participialia uerba sunt haec, legendi legendo legendum lectum lectu. | participia trahuntur a uerbo actiuo duo, praesentis temporis et futuri, praesentis | legens, futuri lecturus. | legor uerbum passiuum indicatiuo modo dictum temporis praesentis numeri | singularis figurae simplicis personae primae coniugationis tertiae correptae, quod | declinabitur sic: | legor legeris uel legere legitur, et pluraliter legimur legimini leguntur; eodem modo | tempore praeterito inperfecto legebar legebaris uel legebare legebatur, et pluraliter | legebamur legebamini legebantur; eodem modo tempore praeterito perfecto lectus sum es | est, et pluraliter lecti sumus estis sunt; et ulteriore modo lectus fui fuisti fuit, et | pluraliter lecti fuimus fuistis fuerunt uel fuere; eodem modo tempore praeterito plus quam | perfecto lectus eram eras erat, et pluraliter lecti eramus eratis erant; et ulteriore modo | lectus fueram fueras fuerat, et pluraliter lecti fueramus fueratis fuerant; eodem modo | tempore futuro legar legeris uel legere legetur, et pluraliter legemur legemini legentur. | imperatiuo modo tempore praesenti ad secundam et tertiam personam legere legatur, | et pluraliter legamur legimini legantur; eodem modo tempore futuro legitor legitor, et | pluraliter legamur legiminor leguntor. |0595| optatiuo modo tempore praesenti et praeterito imperfecto utinam legerer legereris | uel legerere legeretur, et pluraliter utinam legeremur legeremini legerentur; eodem modo | tempore praeterito perfecto et plus quam perfecto utinam lectus essem esses esset, et | pluraliter utinam lecti essemus essetis essent; et ulteriore modo utinam lectus fuissem | fuisses fuisset, et pluraliter utinam lecti fuissemus fuissetis fuissent; eodem modo tempore | futuro utinam legar legaris uel legare legatur, et pluraliter utinam legamur legamini | legantur. | coniunctiuo modo tempore praesenti cum legar legaris uel legare legatur, et | pluraliter cum legamur legamini legantur; eodem modo tempore praeterito inperfecto cum | legerer legereris uel legerere legeretur, et pluraliter cum legeremur legeremini legerentur; | eodem modo tempore praeterito perfecto cum lectus sim sis sit, et pluraliter cum lecti | simus sitis sint; et ulteriore modo cum lectus fuerim fueris fuerit, et pluraliter cum lecti | fuerimus fueritis fuerint; eodem modo tempore praeterito plus quam perfecto cum lectus | essem esses esset, et pluraliter cum lecti essemus essetis essent; et ulteriore modo cum | lectus fuissem fuisses fuisset, et pluraliter cum lecti fuissemus fuissetis fuissent; eodem | modo tempore futuro cum lectus ero eris erit, et pluraliter cum lecti erimus eritis erint; | et ulteriore modo cum lectus fuero fueris fuerit, et pluraliter cum lecti fuerimus fueritis | fuerint. | infinitiuo modo numeris et personis tempore praesenti legi, praeterito perfecto lectum |esse uel fuisse, futuro lectum iri. | participia trahuntur a uerbo passiuo duo, praeteriti temporis et futuri, praeteriti | lectus, futuri legendus. | actiui uerbi regulam neutrale uerbum sequitur, passiui commune et deponens.\\naduerbium quid est? pars orationis, quae adiecta uerbo significationem eius explanat | atque inplet. aduerbio quot accidunt? tria. quae? significatio, conparatio, figura. |0596| significatio aduerbiorum in quo est? quia sunt aut loci aduerbia aut temporis aut | numeri aut negandi aut affirmandi aut demonstrandi aut optandi aut hortandi aut | ordinis aut interrogandi aut similitudinis aut qualitatis aut quantitatis aut dubitandi aut | personalia aut uocandi aut respondendi aut separandi aut iurandi aut eligendi aut | congregandi aut prohibendi aut euentus aut conparandi. | da aduerbia loci: ut hic uel ibi, intus uel foris, illuc uel inde. da temporis: ut hodie, | nuper, aliquando; numeri, ut semel, bis; negandi, ut non; affirmandi, ut etiam, quidni; | demonstrandi, ut en, ecce; optandi, ut utinam; hortandi, ut eia; ordinis, ut deinde; | interrogandi, ut cur, quare, quamobrem; similitudinis, ut quasi, ceu; qualitatis, ut docte, | pulchre; quantitatis, ut multum, parum; dubitandi, ut forsitan, fortasse; personalia, ut | mecum, tecum, secum, nobiscum, uobiscum; uocandi, ut heus; respondendi, ut heu; | separandi, ut seorsum; iurandi, ut edepol, ecastor, hercle, medius fidius; eligendi, ut | potius, immo; congregandi, ut simul, una; prohibendi, ut ne; euentus, ut forte, fortuitu; | conparandi, ut magis uel tam. | conparatio aduerbiorum in quo est? in tribus gradibus conparationis, positiuo, | comparatiuo, superlatiuo. da aduerbium positiui gradus. ut docte; conparatiui, ut doctius; | superlatiui, ut doctissime. magis doctius et tam doctissime non dicimus, quia magis et tam | positiuo gradui tantum iunguntur, licet ueteres dixerint tam magis et quam magis. | figurae aduerbiorum quot sunt? duae. quae? simplex et conposita: simplex, | ut docte, prudenter; conposita, ut indocte, inprudenter. | aduerbia localia uel in loco sunt uel de loco uel ad locum. sed in loco et de loco |0597| eandem significationem habent, ut intus sum, intus exeo, foris sum, foris uenio. ad locum | aliam significationem habent, ut intro eo, foras eo. de intus autem et de foris sic non | dicimus, quo modo ad foras uel in foras.\\nparticipium quid est? pars orationis partem capiens nominis, partem uerbi: | nominis genera et casus, uerbi tempora et significationes, utriusque numerum et figuram. | participio quot accidunt? sex. quae? genera, casus, tempora, significationes, numerus, |figura. | genera participiorum quot sunt? quattuor. quae? masculinum, ut hic lectus; | femininum, ut haec lecta; neutrum, ut hoc lectum; commune tribus generibus, ut hic et haec | et hoc legens. | casus participiorum quot sunt? sex. qui? nominatiuus, ut hic legens; genetiuus, ut | huius legentis; datiuus, ut huic legenti; accusatiuus, ut hunc legentem; uocatiuus, ut o | legens; ablatiuus, ut ab hoc legente. | tempora participiorum quot sunt? tria. quae? praesens, ut legens; praeteritum, | ut lectus; futurum, ut legendus. | significationes, participiorum in quo sunt? quia ab actiuo uerbo duo participia | ueniunt, praesens et futurum, ut legens, lecturus; a passiuo duo, praeteritum et |0598| futurum, ut lectus, legendus; a neutro duo, sicut ab actiuo, praesens et futurum, ut stans, | staturus; a deponenti tria, praesens, praeteritum et futurum, ut loquens, locutus, | locuturus; a communi quattuor, praesens, praeteritum et duo futura, ut criminans, | criminatus, criminaturus, criminandus. | numeri participiorum quot sunt? duo. qui? singularis, ut hic legens; pluralis, | ut hi legentes. | figurae participiorum quot sunt? duae. quae? simplex, ut legens; conposita, | ut neglegens. | da declinationem participii. legens participium ueniens a uerbo actiuo temporis | praesentis generis omnis numeri singularis figurae simplicis casus nominatiui accusatiui | et uocatiui, quod declinabitur sic: nominatiuo hic et haec et hoc legens, genetiuo huius | legentis, datiuo huic legenti, accusatiuo hunc et hanc legentem et hoc legens, uocatiuo | o legens, ablatiuo ab hoc et ab hac et ab hoc legente uel legenti; et pluraliter nominatiuo | hi et hae legentes et haec legentia, genetiuo horum et harum et horum legentium, datiuo | his legentibus, accusatiuo hos et has legentes et haec legentia, uocatiuo o legentes et o | legentia, ablatiuo ab his legentibus. | lecturus lectura lecturum participia uenientia a uerbo actiuo temporis futuri | generis masculini feminini et neutri numeri singularis figurae semplicis casus nominatiui | et uocatiui, quae declinabuntur sic: nominatiuo lecturus lectura lecturum, genetiuo | lecturi lecturae lecturi, datiuo lecturo lecturae lecturo, accusatiuo lecturum lecturam | lecturum, uocatiuo lecture lectura lecturum, ablatiuo ab hoc lecturo ab hac lectura ab hoc | lecturo; et pluraliter nominatiuo lecturi lecturae lectura, genetiuo lecturorum lecturarum | lecturorum, datiuo lecturis, accusatiuo lecturos lecturas lectura, uocatiuo lecturi lecturae | lectura, ablatiuo ab his lecturis. | lectus lecta lectum participia uenientia a uerbo passiuo temporis praeteriti generis | masculini feminini et neutri numeri singularis figurae simplicis casus nominatiui et | uocatiui, quae declinabuntur sic: nominatiuo lectus lecta lectum, genitiuo lecti lectae lecti, | datiuo lecto lectae lecto, accusatiuo lectum lectam lectum, uocatiuo lecte lecta lectum, |0599| ablatiuo ab hoc lecto ab hac lecta ab hoc lecto; et pluraliter nominatiuo lecti lectae lecta, | genetiuo lectorum lectarum lectorum, datiuo lectis, accusatiuo lectos lectas lecta, uocatiuo | lecti lectae lecta, ablatiuo ab his lectis. | legendus legenda legendum participia uenientia a uerbo passiuo temporis futuri | generis masculini feminini et neutri numeri singularis figurae simplicis casus nominatiui | et uocatiui, quae declinabuntur sic: nominatiuo legendus legenda legendum, genetiuo | legendi legendae legendi, datiuo legendo legendae legendo, accusatiuo legendum legendam | legendum, uocatiuo legende legenda legendum, ablatiuo ab hoc legendo ab hac legenda ab | hoc legendo; et pluraliter, nominatiuo legendi legendae legenda, genetiuo legendorum | legendarum legendorum, datiuo legendis, accusatiuo legendos legendas legenda, uocatiuo | legendi legendae legenda, ablatiuo ab his legendis.\\nconiunctio quid est? pars orationis adnectens ordinansque sententiam. | coniunctioni quot accidunt? tria. quae? potestas, figura, ordo. | potestas coniunctionum quot species habet? quinque. quas? copulatiuas, | disiunctiuas, expletiuas, causales, rationales. | da copulatiuas. et, que, at, atque, ac, ast. da disiunctiuas. aut, ue, uel, ne, nec, | neque. da expletiuas. quidem, equidem, saltim, uidelicet, quamquam, quamuis, quoque, | autem, porro, porro autem, tamen. da causales. si, etsi, etiamsi, si quidem, quando, | quandoquidem, quin, quin etiam, quatenus, sin, seu, siue, nam, namque, ni, nisi, nisi si, | si enim, etenim, ne, sed, interea, licet, quamobrem, praesertim, item, itemque, ceterum, |0600| alioquin, praeterea. da rationales, ita, itaque, enim, enimuero, quia, quapropter, quoniam, | quoniam quidem, quippe, ergo, ideo, igitur, scilicet, propterea, idcirco. | figurae coniunctionum quot sunt? duae. quae? simplex, ut nam, conposita, ut | namque. | ordo coniunctionum in quo est? quia aut praepositiuae coniunctiones sunt, ut ac, | ast, aut subiunctiuae, ut que, autem, aut communes, ut et, igitur.\\npraepositio quid est? pars orationis, quae praeposita aliis partibus orationis | significationem earum aut conplet aut mutat aut minuit. praepositioni quot accidunt? unum. | quid? casus tantum. quot? duo. qui? accusatiuus et ablatiuus. | da praepositiones casus accusatiui. ad, apud, ante, aduersum, cis, citra, circum, circa, | contra, erga, extra, inter, intra, infra, iuxta, ob, pone, per, prope, secundum, post, trans, | ultra, praeter, propter, supra, usque, penes. quo modo? dicimus enim ad patrem, apud | uillam, ante aedes, aduersum inimicos, cis Renum, citra forum, circum uicinos, circa | templum, contra hostem, erga propinquos, extra terminos, inter naues, intra moenia, infra | tectum, iuxta macellum, ob augurium, pone tribunal, per parietem, prope fenestram, | secundum fores, post tergum, trans ripam, ultra fines, praeter officium, propter rem, | supra caelum, usque Oceanum, penes arbitros. |0601| da praepositiones casus ablatiui. a, ab, abs, cum, coram, clam, de, e, ex, pro, prae, | palam, sine, absque, tenus. quo modo? dicimus enim a domo, ab homine, abs quolibet, | cum exercitu, coram testibus, clam custodibus, de foro, e iure, ex praefectura, pro | clientibus, prae timore, palam omnibus, sine labore, absque iniuria, tenus pube, quod nos | dicimus «pube tenus». | da utriusque casus praepositiones. in, sub, super, subter. in et sub quando accusatiuo |casui seruiunt? quando uel nos uel quoslibet in locum ire isse ituros esse significamus. | quando ablatiuo? quando uel nos uel quoslibet in loco esse fuisse futuros esse significamus. | in accusatiui casus, «itur in antiquam siluam»; in ablatiui casus, «stans celsa in puppi»; sub | accusatiui casus, «postesque sub ipsos / nituntur gradibus»; sub ablatiui casus, | «arma sub aduersa posuit radiantia quercu». | super quam uim habet? ubi locum significat, magis accusatiuo casui seruit quam | ablatiuo; ubi mentionem alicuius facimus, ablatiuo tantum, ut «multa super Priamo rogitans», | hoc est de Priamo. in quam uim habet? etiam tunc accusatiuo casui seruit, cum | significat contra, ut in adulterum, in desertorem. subter quam uim habet? eandem quam | superiores ad locum et in loco significantes. | quae praepositiones sunt, quae dictionibus seruiunt et separari non possunt? ut di, | dis, re, se, am, con. quo modo? dicimus enim diduco, distraho, recipio, secubo, | amplector, congredior. quae sunt, quae iungi non possunt? ut apud, penes. quae iunguntur | et separantur? reliquae omnes. |0602| \\ninteriectio quid est? pars orationis significans mentis affectum uoce incondita. | interiectioni quid accidit? tantum significatio. significatio interiectionis in quo est? | quia aut laetitiam significamus, ut euax, aut dolorem, ut heu, aut admirationem, ut papae, | aut metum, ut attat, et si qua sunt similia. |0603| "
}
