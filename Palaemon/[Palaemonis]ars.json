{
    "author": "Palaemon",
    "title": "[Palaemonis] ars",
    "edition_new": "M. Rosellini 2001",
    "edition_keil": "GL 5,533-547,2",
    "text": " |omnia nomina quinque uocalibus ablatiuo casu |terminantur, a e i o u, id est quicquid declinaueris de |nomine ablatiuum casum in has litteras ducit, ut puta haec |Iulia ab hac Iulia, hic paries ab hoc pariete, agilis ab agili, |doctus a docto, hic uersus ab hoc uersu; praeter pauca |aptota, quae nos turbare non debent quia pauca sunt. ut |puta nequam homo a nequam dicimus, nugas homo a nugas |dicimus: hic uidetur ablatiuus suscepisse m et s, sed in |aptotis, non in legitimis et regularibus nominibus quae certo |ordine declinantur. |ergo ablatiuus casus singularis dat nobis regulam ad |declinationem pluralis numeri, id est ad genetiuum, datiuum |et ablatiuum casum, quomodo recte inueniantur: unde si |0007| ablatiuus habuerit aut a <aut> o parem regulam dant, id est ut |genetiuum pluralem in rum mittant, datiuum et ablatiuum |in is, ut a docto doctorum, a docta doctarum, sic |datiuum <et ablatiuum> in is, a doctis uiris, a doctis |mulieribus, praeter illa pauca quae discernendi sexus gratia in bus |mittunt datiuum et ablatiuum, ut his et ab his deabus, |filiabus. |diximus de duabus uocalibus, id est de a et o, quia |parem regulam habent. restant tres uocales i e u, quae |similiter et ipsae parem regulam habent: nam si ablatiuus i |uel e uel u habuerit, genetiuum in um mittit, datiuum et |ablatiuum in bus, ut puta ab hoc forti fortium fortibus, ab |hoc homine hominum hominibus, ab hoc uersu uersuum |uersibus. |sed ut colligas ablatiuus quando exeat in has litteras, |regulam genetiui singularis attende. si in ae exierit |genetiuus ablatiuum in a mittit, ut huius Iuliae ab hac Iulia, |huius Musae ab hac Musa. genetiuus si in is exierit |0009| plerumque in e, aliquando in i, numquam in o mittit |ablatiuum, ut puta huius parietis ab hoc pariete, huius hominis |ab hoc homine. genetiuus et nominatiuus si habuerint is |ablatiuum in i mittunt, ut agilis, facilis, ab agili, facili. |si qua sunt quae defecerunt ab hac regula magis usu quam |ratione factum est, ut puta haec ouis huius ouis: ergo |ablatiuum in i mittere debuit et tamen in e mittit, ut ab hac oue, |non oui. sed hoc, ut diximus, usu factum est. genetiuus |si habuerit i in genere masculino ablatiuum in o mittit, ut |huius docti, huius iusti, ab hoc docto, ab hoc iusto. sed |ideo dixi in genere masculino hoc obseruari debere, quia in |genere feminino inuenitur genetiuus i habere et in e exire |non in o, ut puta huius rei ab hac re, huius speciei ab hac |specie. genetiuus si habuerit us, ablatiuum in u mittit, |ut huius uersus, fluctus, ab hoc uersu, fluctu. si ergo de |genetiuo trahis regulam ad ablatiuum singularem, ablatiuus dat |regulam ad genetiuum et datiuum pluralem quam supra |memoraui. |nominatiuus si is habuerit aut parem habebit |genetiuum, ut hic ignis huius ignis, haec puppis huius |puppis, aut si crescit genetiuus per has litteras crescit, per |n r t d; per n, ut puta sanguis sanguinis, per r, cinis |cineris, puluis pulueris, per t, Samnis Samnitis, per d, |cuspis cuspidis. |0011| ablatiuus cum habuerit e nunquam <ad>mittit in |nominatiuo um, ut puta legimus uerbere in ablatiuo: quaeritur |utrum in nominatiuo um habeat, ut dicas hoc uerberum; |sed prohibemur regula: ablatiuus cum habuerit e numquam |a<d>mittit in nominatiuo um. ergo, si hoc uerberum |non dicimus, quomodo dicendum est? hoc uerber, |quomodo ac uber, et pluraliter uerbera, ubera. huic regulae |contrarius uenit nominatiuus um: nam si nominatiuus um |habuerit numquam ablatiuum in e; hoc obseruabis |perpetuo. |genetiuus cum habuerit is numquam mittit |ablatiuum in o, ut puta ne dicas paupero patre natus sum. |genetiuus enim singularis is habet (dicimus enim huius |pauperis), ergo ablatiuus non potest exire in o, sed aut in e aut |in i. |genus neutrum in nominatiuo si habuerit e, in i |terminatur ablatiuus, ne dicas ab hoc monile, sed ab hoc |monili, et hoc mare ab hoc mari, non ab hoc mare: numquam |enim genus neutrum quattuor casus similes habet, ut in |0013| nominatiuo e, sic in accusatiuo, sic in uocatiuo, sic in ablatiuo, |deinde quia in his nominibus generis neutri ablatiuo |casui adici debet a littera et statim fieri nominatiuus pluralis, |ut puta ab hoc monili, adice a, monilia, ab hoc sedili, |adice a, sedilia, ab hoc facili, adice a, facilia. sic ergo per |omnia obseruabis, in talibus dumtaxat nominibus. |genus neutrum numquam in nominatiuo habet a |nisi in Graecis, ut puta schema, thema, huius schematis, |thematis, quomodo genus femininum in nominatiuo numquam |exit in e nisi in Graecis, ut Andromache, Hecabe, nec in |um exit generis feminini nominatiuo, ut puta in Terentio |haec Glycerium, Phannium, et alia. |genus neutrum, cum in us exit nominatiuo, necesse |est ut crescat una syllaba in genetiuo; et ablatiuum in e |mittit, ut puta hoc pecus huius pecoris ab hoc pecore, hoc |pectus huius pectoris ab hoc pectore, hoc facinus huius |facinoris ab hoc facinore; praeter uulgus et pelagus, quia uulgus |plus apud antiquos masculino genere dictum est quam |neutro; pelagus uero ideo ad hanc regulam non pertinet quia |nomen de graeco est.|genus neutrum, quando in nominatiuo habet um, |genetiuo pares syllabas dat, ut puta hoc templum huius |0015| templi, hoc telum huius teli. genus neutrum, quando in |nominatiuo ium habet, in genetiuo geminat i litteram, ut |puta hoc gaudium huius gaudii, hoc imperium huius |imperii, hoc ingenium huius ingenii. sic obseruabis in ceteris, |quia genetiuus minor esse non debet nominatiuo. nam |et in genere masculino si nominatiuus ius habuerit necesse |est in genetiuo geminet i, ut puta hic filius huius filii |dicimus per duo i, hic Mercurius huius Mercurii, hic genius |huius genii, hic Iulius huius Iulii. si uero nominatiuus us |habuerit, non ius, non geminat i in genetiuo, ut puta hic |Coronatus huius Coronati, hic Honoratus huius Honorati, |non Honoratii. |genus neutrum, si habuerit in nominatiuo e, ut |puta hoc monile, hoc sedile, necesse est genetiuo is habeat, |ut monilis, sedilis, ablatiuo i, ut monili, sedili. |quodcumque nomen in nominatiuo er syllabam |habet, tunc exit in o ablatiuus ipsius quando genetiuus i |habuerit, non is, ut puta hic aper facit ablatiuum ab hoc apro, |quia genetiuus huius apri facit. si uero nominatiuus er |habuerit et genetiuus is, ablatiuum non mittit in o, ut puta |hic pater ablatiuum in e ab hoc patre, quia genetiuus is |habet; sic hic et haec pauper ab hoc et ab hac paupere, quia |genetiuus is habet, huius pauperis. |omnia monosyllaba generis masculini et feminini |accusatiuum in em mittunt excepto uno nomine, id est uir uir. |uirum. nam cetera in em mittunt, ut diximus, ut puta sol |solem, Mars Martem, ars artem, sors sortem, mors mortem, |0017| frons frontem, ros rorem, lex legem, mas marem, mos |morem, Lar Larem, par parem, fur furem. uides omnia |monosyllaba, ut diximus, in em exire accusatiuo casu. |genus neutrum tres casus habet similes, nominatiuum, |accusatiuum et uocatiuum. ideo hoc monemus ut, si de |pelago tibi fit mentio, sic dicas: per medium pelagus nauigaui, |ideo quia accusatiuus similis est nominatiuo, sed in genere |neutro. |nunc regulam comparationis accipe. |masculinum genus comparatur per has syllabas: per us, per |er, per ex; per us, ut doctus doctior doctissimus; per er, |ut asper asperior asperrimus, sic niger nigrior nigerrimus |et cetera talia; per ex in genere masculino unum nomen est |quod uadit per gradus, ut senex senior; superlatiuum non |habet, nec enim dicimus senissimus. |commune genus quod comparari potest per has |syllabas exit, per is et er. per is, ut agilis agilior agilissimus |uel agilissima, leuis leuior leuissimus uel leuissima; sed ab |hac regula defecerunt pauca euphoniae gratia, ut facillimus |dicatur, non facilissimus quomodo fortissimus, et |simillimus, non similissimus: sed haec perpauca sunt, turbare nos |non debent. per er uero comparatur genus commune, |0019| sed in paucis nominibus, ut hic et haec acer acrior |acerrimus uel acerrima, hic et haec pauper pauperior |pauperrimus uel pauperrima. |genus omne per has syllabas comparatur: per ax, ex, |ix, ox, ans, ens, ons, ers, ors, am, us. ax, ut efficax |fallax, ex, ut simplex, ix, ut felix, pernix, ox, ut uelox, |ferox, ans, ut amans, ens, ut sapiens, ons, ut |insons, ers, ut iners, sollers, ors, ut uecors, am, ut |nequam, us, ut uetus: datiuis ipsorum adicis or et facis |comparatiuum, genetiuis adicis simus, et facis superlatiuum; |praeter nequam et uetus, quia, ut dicas nequior, de quouis |casu tollis am, adicis i et or et facis nequior, adicis |issimus et facis nequissimus; ab eo uero quod est uetus |datiuo adicis or et facis comparatiuum ueterior, subducis |huic datiuo i, adicis rimus et facis ueterrimus; sic |obseruabis et in femininis et neutris, ut faciat ueterrima |ueterrimum. uetustissimus autem a uetusto uenit et facit uetustus |uetustior uetustissimus, sic feminino uetusta uetustior |uetustissima, sic neutro uetustum uetustius uetustissimum. |sunt nomina generis neutri quae tres casus habent in |plurali tantum, nominatiuum, accusatiuum, uocatiuum, ut |0021| iura, haec iura in nominatiuo, haec iura in accusatiuo, o |iura in uocatiuo; sic et maria et uina et mella et fella et |aera. uocantur autem triptota in plurali, in singulari uero |omnibus casibus declinantur. |genetiuus aut par esse debet nominatiuo aut plus una |syllaba excedere. sed inuenta sunt pauca nomina contra |regulam uenire, ut anceps, duarum syllabarum est, in genetiuo |duabus syllabis creuit, facit enim ancipitis, praeceps |praecipitis, supellex supellectilis, iter itineris. |quaestio est, si princeps principis et praeceps |praecipitis, quare non praecipis quomodo principis. sed |princeps quod primus capiat dictus est et uenit a capiendo, |praeceps a capitis significatione dicitur, quod praebeat caput. |quaestio est quando producimus decoris, quando |corripimus. a genere neutro corripimus ab eo quod est |decus; a genere masculino producimus ab eo quod est |decor. producitur enim decoris quomodo honoris, caloris |candoris, coloris. |omnia quae finem significant non diminuuntur, ut |0023| puta ipse finis: non dicimus finiculus, nec a nouissimo |nouissimulus, ea ratione, quia quae in fine sunt non habent quod |imminuantur. |sunt nomina in singulari numero neutro genere, in |plurali masculino, ut caelum: caeli dicimus, non caela; |quomodo sunt quae in singulari masculino genere dicuntur, in |plurali neutro, ut Tartarus, Tartara in plurali. |omnia quae in go exeunt generis sunt feminini, |excepto uno, ut est ligo. nam cetera feminine enuntiamus, ut |Carthago Carthaginis, uirgo uirginis, imago imaginis, |indago indaginis, siligo siliginis, sartago sartaginis, ferrugo |ferruginis, farrago farraginis et talia. |quaestio est quare, cum dicamus ab hoc arcu |arcubus, non sic faciat ab hoc uersu uersubus, <ab hoc fluctu |fluctubus>, sed uersibus et fluctibus. ea ratione fit, propter |differentiam alterius similis nominis. si enim ab eo quod sunt |0025| arcus arcibus diceremus, non arcubus, fieret nobis |confusio illius nominis ab eo quod sunt arces. uersus uero et |fluctus et cetera [quae] in datiuis uel ablatiuis pluralibus i |habent, non u, ideo quia haec haec nomina non conturbat |similium nominum confusio uel similitudo. ergo quo modo |arcubus dicimus ab eo quod sunt arcus <propter arces>, sic |artubus ab eo quod sunt artus propter artes; hic uitus ab |hoc uitu uitubus facit, nam uitibus ab eo quod sunt uites. |sic ergo obseruabis cum similia nomina inueneris. |quaestio est unde intellegitur e productum in |ablatiuo, unde correptum. si acceperit rum et facit genetiuum |pluralem, e productum est; si non, correptum est. sed |melior regula est ut de datiuo cognoscamus utrum |productum est e an correptum. si productum est e in ablatiuo |singulari accipit bus et facit datiuum pluralem; nam, si |correptum est e, mutat in i ut faciat datiuum; ut puta ab hac |re, adice bus, rebus, ab hac facie, adice bus, faciebus; |ergo sic intellegis productum esse e; ab hoc uero pariete si|adicias bus non faciet parietibus, sed parietebus, nec ab hoc |0027| homine hominibus, sed hominebus; sed mutat e in i et |accipit bus et sic erit Latinum. |omnes litterae generis neutri sunt, numeri tantum |singularis: aptote dicuntur ita: hoc a huius a huic a hoc a |o a ab hoc a; sic b, sic c, sic d, sic omnes; si uero adicias |littera fiunt generis feminini, ut dicas a littera, b littera, c |littera. |multa nomina quae ad pondus uel mensuram |ueniunt numeri sunt tantum singularis, ut puta aurum, |argentum, triticum, oleum; sed multa diximus, non omnia. |nomina quae in al exeunt, in el, in il, in ol, in |ul, in ar, in er, in ir, in or, in ur, in an, in en, in in, |in on, in un, e habent in ablatiuo, ut puta, in al, |Hannibal, <ab> Hannibale; el, ut fel, mel, a felle, melle; il, ut |uigil, pugil, a uigile, pugile; ol, ut sol, a sole; ul, ut |exul, ab exule; ar, ut far, a farre, nectar, a |nectare; er si habuerit nominatiuus attende genetiuum: si is |habuerit, tunc demum mittit in e, ut pater patris a patre; in |ir, praeter uir, cetera in e mittunt, si inueniuntur; or, |marmor, a marmore; ur, ut fur, a fure, augur, ab |0029| augure; an, Paean, <a Paeane>, en, in masculino, |pecten, a pectine, flamen, a flamine, in feminino, ut lien, a |liene, rien, a riene, in neutro, ut carmen, a carmine, in |commune, ut tibicen, fidicen, <a> tibicine, fidicine, in |epiceno[n], ut oscen, ab oscine. et quae in in syllaba |exeunt, si inueniuntur, necesse est in ablatiuo casu e habeant, |ut puta delphin <a> delphine et talia; in on, ut Memnon, |Orion, a Memnone, Orione; in un si inueniuntur aliqua, |necesse est etiam haec in e mittant ablatiuum. |sane quia dixi, quae exeunt in al nominatiuo in e |exire ablatiuo, uerum est. sed ne occurrat quaestio nominis |illius quod est tribunal (facit enim tribunali, non |tribunale, et ceruicali, non ceruicale), debes scire quia magis |ad rationem hoc tribunale et hoc ceruicale facere quam |0031| tribunal, ceruical, quia nominatiuus singularis non debet |esse minor nominatiuo plurali duabus syllabis. sed in his |nominibus, quae perpauca sunt, usus magis obtinuit. |quaeritur utrum hoc ossum dicamus an hoc os. sed, |si hoc ossum diceremus, numquam datiuus pluralis in bus |exiret, sed in is. ait enim Vergilius |«atque ossibus implicat ignem». |etenim nomina generis neutri in nominatiuo um |habentia in ablatiuo o habent, ut hoc templum ab hoc |templo, datiuo plurali templis facit; unde, si ossibus legimus in |Vergilio, non exiret datiuus pluralis in bus nisi ablatiuo |singulari e terminato aut u aut i. sed quia nec u exit |nec nominatiuus pluralis ossua facit, nec i terminatur nec |ossia dicimus, remanet ab osse. nec ablatiuus ergo |singularis exiret in e nisi genetiuus is haberet. genetiuus ideo |exit in is quia nominatiuus os habet, non um. unde |declinamus sic: hoc os huius ossis huic ossi hoc os o os ab |hoc osse, et pluraliter haec ossa horum ossuum his ossibus |haec ossa o ossa ab his ossibus. sed hoc nomen |corripimus in nominatiuo singulari; ab eo uero quod sunt ora, |id est uultus, nominatiuo singulari producitur os et facit hoc |0033| os huius oris huic ori hoc os o os ab hoc ore, et pluraliter |haec ora horum orum his oribus haec ora o ora ab his |oribus. |quomodo declines terga et tergora? sed tergora |ueniunt a genere neutro quod in us exit in nominatiuo |singulari, ut tergus, et declinabis hoc nomen sic quomodo |pecus et uulnus; tergum autem declinabis quomodo |templum. |nomina semper generis masculini femininique, si in |nominatiuo habuerint a, genetiuum et datiuum in ae |mittunt, ut puta hic Seneca huius Senecae huic Senecae, haec |Iulia huius Iuliae huic Iuliae. sed inueniuntur pauca |nomina uel pronomina contra hanc regulam uenientia ut, cum |in nominatiuo a solum habeant, in genetiuo ius accipiant, |in datiuo i, ut sola solius soli, tota totius toti, una unius |uni, ulla ullius ulli, nulla nullius nulli, utra utrius utri, |aliqua alicuius alicui, illa illius illi; sed pauca sunt, turbare nos |non debent. superior autem regula in immensum |tenditur, ut Iulia, genetiuo Iuliae datiuo Iuliae, Musa, huius |Musae, huic Musae; haec analogia est, id est regula |perpetua; horum uero nominum paucorum uel pronominum |0035| anomalia est, inaequalis declinatio contra regulam audens; sed |impar uis est, ut dixi. |nomina quae in as exeunt tunc exeunt in e |ablatiuo, si in genetiuo is habuerint, ut Maecenas Maecenatis a |Maecenate. ideo dixi attendendum esse et genetiuum |singularem quia inueniuntur nomina quae in as exeunt et tamen |non in e mittunt ablatiuum, sed in a, ut puta Aeneas ab hoc |Aenea, Menalcas ab hoc Menalca. ergo, cum inueneris |in nominatiuo as, genetiuum attende si habuerit is et sic |pronuntia de ablatiuo † si in e exit. sed si tibi ablatiuus notus |est et de genetiuo dubitas, scito quia in is exit cum in e |fuerit ablatiuus terminatus. es si fuerit nominatiuus, in e |mittit ablatiuum. is si fuerit nominatiuus, in genere |masculino et in communi in i mittunt ablatiuum, in e uero |mittunt cum genus femininum fuerit, ut lis lite, uitis uite, |cutis cute, cotis cote. hos si fuerit nominatiuus, in e |mittunt ablatiuum, ut dos dote, mos more, os osse. |us si fuerit nominatiuus <et> genetiuum in i mittit, non in |0037| us, ablatiuum in o mittit, ut hic doctus docti a docto; sic |et in femininis quae exeunt in us, si genetiuus i habuerit, |in o mittunt ablatiuum, ut haec laurus huius lauri ab hac |lauro, haec cypressus huius cypressi ab hac cypresso. si |uero nominatiuus us habuerit et genetiuus us, ablatiuum in |u mittit, sic in masculinis, sic in femininis: in masculinis, ut |hic uersus, fluctus, huius uersus, fluctus, ab hoc uersu, |fluctu; in femininis, haec porticus, quercus, huius |porticus, quercus, ab hac porticu, quercu. sic per cetera talia |obseruabis. |sed, si talium nominum te declinatio turbauerit, |tanta est uis regularum ut aut de genetiuo aut de datiuo aut de |ablatiuo, scilicet de <h>is tribus uno inuento, doceant te de |totius nominis declinatione singularis pluralisque numeri. |quare hoc dixerim, aduerte: puta si sint nomina |fluctus aut uersus, quorum declinationem nescias: mihi crede |quia in quacumque lectione aut ablatiuum inuenies aut |datiuum aut genetiuum, quorum trium unum si habeas notum, |docebit te de omnibus casibus; ut puta si scias quia ab hoc |fluctu facit: sequitur ut nominatiuus singularis us habeat, sic |et genetiuus, datiuus ui habeat, accusatiuus um, uocatiuus |us. ecce unus casus docuit te declinationem omnium; |0039| sic si inueneris dictum huius uersus, docebit te quod |ablatiuus docuit; sic si inueneris huic uersui et ipse hoc te |docebit quod ablatiuus et genetiuus. uides ergo uno |inuento casu in quacumque auctoritate lectionis doceri te |posse quemadmodum totum nomen declines. in <i>is |uero nominibus quae in o mittunt ablatiuum regula est ut |genetiuos i habeat, datiuos o, ut puta si legas ablatiuo |casu positum lauro: sequitur ut genetiuum in i habeat, |huius lauri, et datiuum o, huic lauro; sequitur ut |nominatiuus us habeat, laurus. uerum quia lapsi sumus ab his |supradictis regulis, redeamus ad rem. |loquebamur enim, si nominatiuus in as exierit, |quando mittat in a, quando in e. diximus de es regula |nominatiui, quia in e mittit ablatiuum. diximus et de regula is |quando mittat in e ablatiuum. diximus et de regula os, quia |semper in e mittit ablatiuum. diximus et de us regula, |quomodo obseruandum sit, quae regula solum in genere |neutro in e mittit, praeter illa duo, uulgus et pelagus; in |genere masculino uel feminino aut in o aut in u. quod ut |cognoscas, quando in o, quando in u, genetiuum attende: si |habuerit et ipse us, in u mittit ablatiuum tam in masculino |quam in feminino. |ergo quantum necessitas temporis passa est regulas |0041| non paruas nominum scripsimus. pauca de pronominibus |dicamus, in quibus non ardua moles est.\\n|pronomina aut finita sunt aut infinita aut minus quam |finita. finita sunt quae notant certam personam, ut ego; |infinita, ut quis, quicumque, aliquis; minus quam finita sunt |pronomina quae non sic plene definiunt personam ut non |egeant demonstratore quomodo ego. nam et ipsum tu |non plene finitum est nisi in personam direxeris digitum. sic |ergo haec minus quam finita dicenda sunt: habent enim |quandam designationem sed non plenae significationis |quomodo ego; ut puta, pone esse turbam: non significantius |dicitur in turba, quomodo de turba cum unus dixerit ego. |sed ut de multis significemus quem quaerimus aut nomen |adicimus aut digitum intendimus, ut appareat certius quem |uocemus. ergo et tu et ille et iste et hic et alia, quae |quasi possunt ex parte definire personam, minus quam finita |uocanda sunt. |prima persona quae dicitur ego tam in singulari |numero quam in plurali non habet uocatiuum casum, quia |0043| nemo se uocat; sed cum forte contigerit ut dicamus o ego, o |nos, non tam pronominis ratione quam interiectionis, id est |dolendi gratia, non uocandi. |quaestio a qua declinatione ueniat quis quod |significat quibus et unde ueniat ipsum quibus cum dicimus. |sed datiuus pluralis, cum exit quis, ab ablatiuo uenit |singulari qui exit a quo (cuius nominatiuus erit qui, non quis); |quomodo in nominibus a docto doctis, a iusto iustis, sic |a quo quis. datiuus uero pluralis qui exit in bus, id est |quibus, ab ablatiuo uenit singulari qui exit a qui: quomodo |in nominibus omnia quae exeunt ablatiuo in i datiuum |pluralem in bus mittunt, sic in hoc pronomine, a qui ablatiuo, |datiuum in bus, quibus, cuius nominatiuus erit quis non |qui, quod antiqui communi genere dixerunt hic et haec |quis ab hoc et ab hac qui, adeo ut frequenter inuenimus |lectum quicum, quod significat cum quo uel cum qua: nam |Vergilius ait, cum de femina loqueretur, |«quicum partiri curas» |id est cum qua partiri. |quaestio est alia pronominis, quae ita obscura est ut |uix a paucis soluatur: quare, cum dicamus illud uel istud in |0045| genere neutro, ut puta illud uel istud templum, ipsud non |dicamus, sed ipsum. sed quae in e exierunt in masculinis |ipsa sunt quae genus neutrum sic fecerunt illud, istud. |ipsum uero ideo, non ipsud, quia apud antiquos magis in |us mittebant nominatiuum generis masculini, ut dicerent |ipsus; hoc habemus et in Terentio: «ipsus Pamphilus» dixit, |non ipse Pamphilus. et quomodo in regula nominum |omnia quae in masculino genere us habent in nominatiuo |singulari in feminino a habent, in neutro um, ut iustus iusta |iustum, doctus docta doctum, pius pia pium, sic ex |nominum regula emanauit analogia et ad hoc pronomen, ut, quia |ipsus dicebant antiqui, fiat in feminino ipsa, in neutro |ipsum, quomodo dicimus de nomine iustus iusta iustum. |pronomen quod dicitur idem et masculino seruit et |neutro: nam et idem homo dicimus et idem tempus. |is pronomen sic declinabis: is homo eius ei eum is |ab eo, et pluraliter ii eorum eis eos ii ab eis; feminino ea |eius ei eam ea ab ea, et pluraliter eae earum eis eas eae ab |eis; neutro id eius ei id o id ab eo, et pluraliter ea eorum |eis ea o ea ab eis. ideo uolui hoc pronomen declinare quia |facit aliquibus dubietatem, praecipue in accusatiuo casu. |unde, si tibi fuerit mentio neutralis nominis in accusatiuo |singulari, sic dices, ut puta, per id templum transeamus, per id |0047| pelagus nauigemus, per id iter gradiamur. cui ad |ornamentum adiecta est em syllaba et fecit idem, non quia |aliud significat id et aliud idem, sed idem ornatius |dicimus; quomodo quidam cuiusdam syllaba dam ad |ornamentum accessit, non quia aliud significat qui et aliud |quidam, sic et idem, sic et eadem acceperunt dem syllabam, |non ut aliud significarent, sed ut euphona essent. |etenim studium fuit omnibus eruditis musicare Latinitatem et |id addere quod in aures dulcius laberetur, id demere quod |rancidius offendisset auditum. |dicta sunt de pronomine illa quae paulo obscura |uidentur. cetera enim a diligentibus artigraphis plene |declinata sunt, quae facile reperias.\\n|uerborum ratio ita lata est ut nominis, ita musicata est |ut in <pro>nominibus demonstraui. namque plurima in |uerbis quae rancidule audiebantur polita sunt et per |anomaliam mollius sonuerunt quam per rectam regulam, quod |postea dicam. |0049| uerba tribus modis accipimus: dicimus uerba pro |fallacia, ut puta dedit mihi uerba; dicimus pro sermonibus |quibusque, ut puta fecit uerba Cicero; dicimus uerba et haec |quae per modos et tempora et personas declinamus. |principalia uerba sunt autem actiua, passiua, neutra, |communia, deponentia. de ceteris uero dicemus istis |catholicis et generalibus explicatis. actiua sunt quibus nos agere |aliquid significamus, ut lego legis legit, scribo scribis scribit. |passiua sunt quae de actiuis nascuntur, quibus nos pati aliquid |enuntiamus, ut legor legeris legitur, scribor scriberis |scribitur. neutralia sunt quibus nos nec agere nec pati aliquid |monstramus, ut sedeo, iaceo, sto et alia, in quibus nullum |negotium est nec agendi nec patiendi. communia sunt |quae in or exeunt, numquam in o, et tam agere quam |pati significant, ut criminor illum et criminor ab illo, nec enim |dicimus crimino illum. deponentia sunt quod deponant |speciem actiuitatis et cum passiue enuntientur, id est r littera, nihil |tamen patiuntur, sed agunt solum, ut luctor luctaris luctatur, |conuicior, loquor, nascor et cetera talia. sane illud |monemus: quomodo in nominibus maior quantitas est |masculini et feminini generis, minor neutri et communis, sic et in |uerbis multa sunt actiua, multa aeque passiua, non tanta |0051| neutralia nec communia nec deponentia. ac per hoc regula |actiuorum passiuorumque in immensum tenditur, ceterorum |uero uerborum regulae a diligentibus colliguntur. |ergo diximus de generibus uerborum, quot sint; nunc |dicendum de coniugationibus, per quarum regulas omnia |uerba sine offensione funduntur. quas coniugationes si quis |diligenter animaduerterit, quasi ex uado uitiorum emergens |citius ad portum Latinitatis accedet. quaerendum est autem |de illis quot sint, quae sint, ubi quaerantur, quo proficiant, id |est quid te doceant cauere. sunt autem tres, as, es, is; haec |tertia tam correpta est quam producta, sed correpta aliam uim |habet potestatis suae, producta aliam. diximus quot sint et |quae sint: dicendum est ubi quaerantur. quaeruntur autem in |indicatiuo modo, in tempore presenti, secunda persona, ante |nouissimam litteram, sed in actiuis et neutralibus; in aliis |uero tribus uerbis, passiuis, communibus et deponentibus, ante |nouissimam syllabam, quod ut scias post apertius intimabo. |dixi nihilominus ubi quaerendae sunt: restat quarta pars, quae |nos docet, quare inuentae sunt, id est ob quam utilitatem. |earum igitur utilitas duplex est: docet te de futuro tempore, |quando in am syllabam exeat, quando in bo; docet iterum |infinitum modum, quando corripiatur, quando producatur. |ergo redeamus ad primam coniugationem et de |eadem lucidius tractemus. prima coniugatio, quae est a, |quaeritur in actiuis et neutralibus uerbis, ut diximus, ante |0053| nouissimam litteram in secunda persona; uenit ab his quattuor |modis: ab o, ut clamo clamas clamat, ab eo, ut commeo |commeas commeat, ab io, ut lanio lanias laniat, ab uo, ut |fluctuo fluctuas fluctuat. ergo, si uideris secundam personam per |as exire, intellege primam coniugationem esse, ut clamo |clamas, lanio lanias, fluctuo fluctuas, commeo commeas. |cognoscis utique primam esse; iam quid te doceat hinc |attentius considera, ut, talia cum inueneris, in bo mittas |futurum tempus ipsorum, ut clamabo dicas, laniabo, aestuabo, |commeabo. ecce docui te de [futuro tempore] promissiuo |modo; doceo te et quia producere debes cum dicis clamare |laniare, aestuare, commeare, ut ante re nouissimam a |litteram producas semper. |diximus de prima; dicamus et de secunda, quae |dicitur e, quae uenit ab uno modo, id est ab eo tantum, ut |terreo terres, doceo doces, praebeo praebes, sedeo sedes. |ergo et haec quomodo superior parem regulam dat, ut |promissiuum modum in bo mittat, ut terrebo, docebo, |praebebo, sedebo, et sic omnia huius regulae obseruabis. sic et |infinitum modum producit quomodo prima coniugatio, ut |dicamus terrere, docere, monere, sedere. ergo duae istae |parem regulam habent. |remanet tertia coniugatio, quae tam producta est i |0055| quam correpta, quae et ipsa quaeritur ubi et superiores, sed |in actiuis, ut diximus, et neutralibus uerbis. uenit autem ab his |modis: ab o, ut lego legis, scribo scribis, ab io, ut rapio |rapis, facio facis, ab uo, ut ruo ruis, fluo fluis. ergo |haec quid te docet nisi ut futurum tempus in am mittas, non |in bo quomodo superiores? et facit futurum in am, ut |faciam, scribam, legam, nec dicas faciebo, scribebo, legebo, |quia tertia coniugatio in am semper promissiuum mittit. |quam coniugationem, ut dixi, quaeris in secunda persona |ante nouissimam litteram. infinitum uero modum corripit, |ut legere, scribere, facere, ruere, non quemadmodum |superiores producunt. quantum existimo apertius dictum est de |tertia correpta. |nunc attende quae sit ratio tertiae productae uel |quomodo potest discerni a tertia correpta, cum utraque in uno |i constent, quod ante nouissimam litteram inuenturus es, ut |puta exempli gratia dicimus fugio fugis et sentio sentis: |secunae personae ambarum formarum per is exeunt quia et |fugis per is et sentis per is; unde habet intellegi an |correpta est an producta? sed intellegitur sic, id est de |imperatiuo modo: si exit in i a tertia producta uenit, ut |sentio sentis, imperatiuum senti facit, haurio hauris |imperatiuum hauri facit, seruio seruis imperatiuum serui facit; |tertia uero correpta, licet simili forma exeat in secunda |0057| scilicet persona, tamen et haec discernitur de ipso imperatiuo |quem semper in e mittit, ut fugio fugis fuge facit, scribo |scribis scribe facit. ergo discernuntur sic, quia correpta in |e mittit imperatiuum, producta in i. sed quid docet |ipsa tertia producta? attende futurum tempus: et in am exit |et in bo, sed magis in am, ut puta de futuro si dicimus et |seruiam et seruibo et nesciam et nescibo; sed magis in |am mittit, ut dixi, quam in bo. infinitum uero producit |semper, ut puta haurire, sentire, seruire, nescire. nam |regula est ut imperatiuis modis actiuorum et neutralium |uerborum, a quacumque coniugatione addas re syllabam et |faciat infinitum, ut puta a prima coniugatione exit imperatiuus |in a, ut clama, uoca, lania, adicis re et facit clamare, |laniare, uocare; a secunda coniugatione exit imperatiuus in e |productum, huic adicis re et facit infinitum, ut mone |monere, doce docere, praebe praebere; a tertia coniugatione |correpta exit imperatiuus in e correptum, huic adice re et |facit infinitum, ut scribe scribere, lege legere, tolle tollere; |a tertia coniugatione producta imperatiuus exit in i, huic |adice re et facit infinitum, ut serui seruire, audi audire, |hauri haurire. |sed quaestio de dic et fac, numquid adiecta re |integre sonauit infinitiuus. sed usus plurimum ualuit: nam |0059| recte dice et face legimus. nam Vergilius dixit dice et |Terentius face, quibus si adicias re, facient integre sonare |infinitiuum modum dicere et facere. |abunde dicta sunt de coniugationibus actiuorum seu |neutralium, quae quaeruntur, ut diximus, in secunda persona |ante nouissimam litteram. nunc restat de passiuorum et |communium et deponentium uerborum coniugationibus dicere, |quae quaeruntur in secunda persona ante nouissimam |syllabam, non litteram, ut puta clamor clamaris, ante ris a est, |prima coniugatio, quae in bor habet mittere promissiuum, ut |clamabor clamaberis clamabitur clamabimur clamabimini |clamabuntur; in communibus primae coniugationis, ut |puta criminor criminaris: ante ris a est, in bor habet |mittere promissiuum, ut criminabor criminaberis criminabitur |criminabimur criminabimini criminabuntur; in |deponentibus primae coniugationis, ut puta luctor luctaris: ante ris |a littera est, prima coniugatio, quae in bor mittit |promissiuum modum, ut luctabor luctaberis luctabitur luctabimur |luctabimini luctabuntur. |diximus de prima coniugatione passiuorum et |communium deponentiumque uerborum, quae ante nouissimam |syllabam quaeritur. nunc dicendum de secunda |coniugatione ipsorum uerborum, quae similiter illic quaeritur ubi et |prima. in passiuis, ut moneor moneris: ante ris e |inuenimus, quae est secunda coniugatio, quae exit in bor, ut |monebor moneberis monebitur monebimur monebimini |monebuntur; in communibus uereor uereris: ante ris |e inuenis, quae mittit in bor, ut uerebor uereberis |0061| uerebitur uerebimur uerebimini uerebuntur (commune est enim ut |dicimus uereor te et uereor a te); in deponentibus, ut |medeor mederis: ante ris e inuenis, quae mittit in bor, ut |medebor medeberis medebitur medebimur medebimini |medebuntur. |remanet tertia coniugatio, cuius locum impleuit e |littera correpta, ut puta in passiuis legor legeris: ante ris e |est, sed quia correptum est locum tenet pro i ac per hoc, |quoniam e correptum est, quod cedit pro i, quomodo in |actiuis promissiuum modum in am mittit, non in bo, sic in |passiuis in ar mittit, non in bor; sic in communibus, <ut |puta *; in deponentibus>, ut puta sequor sequeris: ante ris |e correptum est pro i correpto, mittit promissiuum in ar, |ut sequar dicas, non sequebor. |remanet tertia coniugatio producta, ut puta in |passiuis, ut nutrior nutriris: ante ris i productum est, ergo, |quia tertia est, exit in ar, ut dicamus de futuro nutriar, quia |producta est, exit in bor, ut dicamus nutribor. haec ergo |sic obseruabis in communibus et deponentibus. |infinitus uero ipsorum uerborum, a prima coniugatione |et secunda et tertia producta in ri exit, ut puta a prima ut |clamari, a secunda ut moneri, a tertia producta nutriri. a |tertia uero correpta numquam exit in ri, sed in i, ut puta |legi, scribi dicimus, et ungi, non ungeri, quia ungo |dicimus, non ungeo. nam quoniam de ungeri et ungi |0063| habita quaestio est, quid dicemus sic de tergeri et de |tergi? sed tergeri dicimus, non tergi, quia tergeo facit, non |tergo. sic <et>iam in ceteris obseruabis, ut, ubi inueneris |secundam coniugationem, ri habeat infinitus modus in is |uerbis, ut caueo caueri, doceo doceri, terreo terreri, |coerceo coerceri. |quantum ratio postulauit de coniugationum ordine |tractauimus. nunc de participiis pauca dicenda sunt.\\n |participia dicta sunt, quod partem capiant nominis, |partem uerbi. trahunt enim a nomine casus, a uerbo tempora, ut |puta legens lecturus: ecce iam tractum est a uerbo aliquid, |id est tempus; nam legens praesentis temporis participium |est, lecturus futuri; et declinantur quomodo nomina, ut |puta hic legens huius legentis huic legenti, et sic per omnes |casus declinas tam in singulari quam in plurali; sic et |lecturus, hic lecturus huius lecturi huic lecturo et cetera: ecce |traxit a nomine declinationem. |sane omnia participia in praesenti tempore aut in ans |exeunt, et ueniunt a prima coniugatione, ut amans, clamans, |aut in ens, et ueniunt a secunda uel tertia correpta uel |producta, ut monens legens seruiens: nam monens a |0065| |secunda coniugatione est, legens a tertia correpta, seruiens a |tertia producta. futuri temporis participia semper in rus |exeunt ab omnibus uerbis. praeteriti temporis semper aut in |tus aut in sus: in tus, ut scriptus, in sus, ut uisus, falsus. |futuri temporis participia a passiuis uel communibus semper |in dus: nam deponens numquam habet duo futura (nec enim |dicimus: luctandus est ille aut nascendus est) sed habet |unum, ut luctaturus, nasciturus, locuturus. sane regula |est participia omnia praesentis temporis generis esse omnis |id est quaeque exeunt in ans et quaeque in ens, ut hic et |haec et hoc amans, legens, seruiens.\\n |aduerbia aut ab aliis ueniunt aut ex se. <ex se> sunt |loci, temporis, ut puta loci hic, istic, illic et cetera quae |locum significant; temporis, ut hodie, cras, heri et cetera quae |tempus significant. ab aliis aduerbia ueniunt aut nomine aut |participio: a participio, ut a docto docte, a nomine a iusto |iuste. sane aduerbiorum biformis regula est: ablatiuo enim |diriguntur aduerbia. unde si habuerit o ablatiuus, aduerbium |in e mittit, ut supra diximus, a docto docte, a iusto iuste, |0067| |a pio pie, a religioso religiose. si uero ablatiuus in i |exierit, aduerbium in ter mittit, ut a simili similiter, ab agili |agiliter, a ueloci uelociter, a forti fortiter, a grandi |granditer et cetera talia.\\n |praepositiones notae sunt accusatiuae et ablatiuae ut |puta ad praepositio: in masculinis ut ad illum uado, in |femininis ad illam uado, in neutris ut ad illud uado templum |uel theatrum; et pluraliter in masculinis, ad illos, in |femininis ad illas, in neutris ad illa templa. sane sic tibi de hoc |pronomine interrogatio fit, ut dicas puta: ad quem uadis, uel |ad quam uadis, uel ad quod templum, in plurali uero uide |ne dicas: ad qua templa uadis, sed ad quae, sic ad quae |loca pergis, sic ad quae palatia, sic ad quae spatia et alia |similia. remanent praepositiones utriusque, quae |discernuntur de motu et situ. de motu, ut puta: quo is? uides quia |mouet se qui it, ergo respondebit accusatiuo casu, ut dicat: in |forum, in templum, in balneum. si uero situs est, et |significat se fuisse alicubi, ablatiuo respondet, ut dicat: in foro fui, |non in forum fui, sic in templo fui, sic in thermis fui. |ergo tu sic attende ut, si fuit iam alicubi, ablatiuo respondeat, |si it adhuc, accusatiuo. |0069| |abunde dictum sit de praepositionibus. iam cetera in |artibus habes plenissime dicta."
}
