{
   "author":"Alcuinus",
   "title":"Alcuinus de orthographia",
   "edition_new":"S. Bruni 1997",
   "edition_keil":"GL 7,295-312",
   "text":" me legat antiquas cupiat qui scire loquelas / me spernens loquitur mox sine lege patrum. 

| <littera a> aeternus, aetas, aeuum per duo u, aequitas, aequus id est iustus, haec omnia per ae diptongon scribenda sunt; equus, si animal significat per 
simplicem e. |accusso per duo c et per duo s scribi debet, accedo per duo c. saepe ad, euphoniae causa, in sequentem mutabitur consonantem, ut afficio 
affluo allido ammoneo annuo appono arripio assumo, alligo per duo l, annuo per duo n, appareo per duo p, attuli per duo t scribi debent. |at si coniunctio 
est, per t scribendum est, si praepositio per d. atque item coniunctio composita per t similiter scribendum est. apud praepositio in d finiatur. |ab artu 
artubus, ab arte artibus; similiter ab arcu arcubus, ab arce arcibus dicendum est. |aeger animo, aegrotus corpore, utrumque per diptongon scribitur. |alibi 
alio loco, alias alio tempore significat. |aër disyllabum est, aes monosyllabum et non habet pluralem numerum nisi aera tantum. |aufero id est abfero b in u 
mutata. |0004| |acer facit pluraliter acri, acris facit pluraliter acres. |ad praepositio corrumpitur si sequens uerbum a consonante incipit, ut apponit ammittit. 
|alium et dolium per i scribenda: Vergilius «alia serpillumque» per i dixit. |audacter Latinum est, sed audaciter melius, quia nomina x littera terminata in 
aduerbiis i assumunt, ut atrox atrociter, ferox ferociter. |accersit qui euocat, arcessit qui accussat. |aceruus per u cuiuslibet rei congeries est, forte lapidum 
uel frugum; acerbus per b immaturus aut asper. alia sunt quae per duo u scribuntur quibus numerus quoque syllabarum crescit: simili enim uocali uocalis 
adiuncta non solum non cohaeret, sed etiam syllabam auget, ut ingenuus arduus exiguus, uacuus quod per c scribendum est non per q. eadem diuisio in 
uerbis quoque est: metuunt statuunt tribuunt, acuunt quod per c quoque et non per q scribendum est. |asspiro asspicio sine d scribenda sunt per duplicem s, 
licet cum ad praepositione conposita sint, quia perit ibi d. |apparet per p quod uidetur, adparet per d quod obsequitur, non regulae ratione, sed discretionis 
causa. |arbor omne lignum, arbusta non nisi fructifera. |actuarii cum u diuersis actibus occupati, actarii uero scriptores actorum. |0005| |aduocatur daturus 
patrocinium, euocatur praebiturus obsequium, inuocatur praestaturus auxilium. |apportare est aliquid afferre, asportare auferre aliquid, conportare est 
simul portare in unum locum, deportare deponere, exportare tollere. |ante praepositio multa significat. nam et tempus significat cum dicitur: «ante diem 
festum Paschae»; et praesentiam, ut «ante conspectum gentium reuelauit iustitiam suam», id est coram gentibus; et dignitatem, ut «posuit Ephraim ante 
Manassen» et «qui post me uenit ante me factus est», id est mihi praelatus. |album natura, candidum cura facit. |armarium ubi quarumcumque artium 
instrumenta seruantur, armamentarium ubi tantum tela armorum. |accedit per e ab ambulando, accidit per i ab euentu. |ante praepositio interdum integra 
manet, ut antecedit anteuenit, interdum mutatione e in i litteram corrumpitur, ut anticipat. |a et ab et abs praepositiones unius significationis sunt, 
ut a me, ab homine, abstuli, sed ab saepissime scribitur, cum sequens uerbum a uocali incipit, ne dictio multis consonantibus oneretur, ut ab uno; si 
uero a consonante pars orationis incipit, a solum ponatur, ut a fratre; abs tamen in compositione saepius propter euphoniam integra manet, ut abs te 
abscondo melius sonat quam ab te uel abcondo, sicut melius sonat ab urbe quam abs urbe. |0006| |auunculus per duo u, quia ab auo diminutiuum est uo 
syllaba in uun conuersa. |aluus cum uentrem significat per u digammon, cum uero colorem per b scribitur. |ara cum altare significat sine asspiratione, 
cum uero cubile porcorum cum asspiratione. |aemulus et aedituus et aerumna, omnia per ae diptongon scribuntur, aequimanus quoque per ae, id est ambidexter, 
qui utraque manu utatur pro dextera. |auarus si uitium significat per u, si gentem per b scribatur. |acclamo per duo c, id est cum falso aliquem accusso; 
reclamo aliquem exeuntem uocitans; inclamo et succlamo murmurandi est; proclamo laudandi uel deprecandi exaltatio; declamo rethorizandi; exclamo quando pro 
uiribus uocem exalto. |alea si ludum significat per e, si ab alius alia uenit per i legitur. |amittit per unum m id est relinquit, ammittit per duo m id est 
assumit: ideo in missa dicendum est ammitti uel admitti. |affatim per duo f, id est statim uel satis. |agger per duo g scribendum est quando stratam significat, 
si autem campum ubi seminari potest per unum g. |accentus per duo c ubi uox leuatur in uerbo. |angor, id est angustiam patior, per n et g scribendum est. 
|aëripidem, id est uelocem, per a et e diuisas scribendum est. |allecti per duo l, id est electi, inde allegit; allicit, id est inuitat, similiter. |altilia 
quasi alatilia, id est aues saginatae. |0007| |attonitus per duo t, id est intentus uel stupore diffusus. |aulea per e si tentoria significat, unde et in Esaia 
iuxta LXX interpretes «dilata locum tabernaculi tui et auleas tuas configem». aula Latine domus regia est et per a scribitur, aule per simplicem e Grece atrium 
dicitur, ideo in psalmo ubi legimus «adorate dominum in aula sancta eius», non palatium aulae nomine, sed atrium Greco uocabulo debet intellegi. |arguo argui 
argutum, id est conuictum, arguturus facit. |amo, amaui amauisti et amasti facit et saepe illa uerba, quae in praeterito perfecto u consonantem assumunt, in 
secunda et tertia persona syncopam patiuntur, ut neo neui neuisti uel nesti; illa uero quae in praesenti u habent consonantem non possunt in praeterito 
syncopam pati, ut lauo lauisti, nemo dicit lasti uel lastis. |adipiscor adeptus sum facit. | <littera b> b in s mutatur sequentibus t et c, ut sustulit 
suscepit. |benedictio et oratio et talia t debent habere in paenultima syllaba, non c. |bis aduerbium per b, uis nomen per u scribitur. |bile si fel significat 
per b, si abiectum aliquid, quod est uile, per u scribendum est. |berna si domi genitum significat, id est οἰκογενής, per b scribendum est, si tempus, ut uerna 
tempora, per u scribi auctores uoluerunt. |berbena utraque syllaba per b incipiat. |Belzebub non Belzebul; Belial non Beliar dici debet. |baptismus baptismi genere 
masculino, et baptisma baptismatis et baptismum baptismi inuenitur. |b littera contra f non sonat, sed in eam transit in conpositione, ut offui non obfui, suffero pro 
subfero. b quoque in s transire solet multis in |0008| |locis, ut sustuli suscipio sustineo suspendo pro subtuli et subcipio et subteneo et subpendo. |bes siue bisse, 
quod significat VIII uncias, per b scribendum est. |bimus quasi bihiemis, et inde bimatus diriuatur, a b incipit et biennis quasi duorum annorum. |beniuolus et benificus 
licet a bene aduerbio sit conpositum, tamen per i non per e scribitur; similiter et maliuolus et malificus, sicut a pace pacificus. |bibo a potu per duo b et facit bibi 
praeteritum; uiuo a uita per duo u et facit praeteritum uixi, et ambo consonantes. |biuium iter duplex, prima syllaba a b incipit, secunda ab u consonante. |breuis secunda 
syllaba per u, inde breuiter. |balteum, cingulum, per e scribatur. |beo beas inde beatus, sicut meo meas inde meatus, et creo creas inde creatus. | <littera c> causa per unum 
s scribatur. |circum praepositio quibusdam in locis m amittit ut circuire, in quibusdam seruat ut circumuenit, in quibusdam postponitur: Vergilius «maria omnia circum». |cauerna 
per u; taberna per b scribatur. |Cana si locum significat per unum n, si germen per duo n, id est canna. |cynomia per y scribendum est, caninam muscam significat; cynos Grece canis 
dicitur, coenomia per diptongon oe communem muscam, id est |0009| |omnis generis muscam significat, quia coenon Grece commune dicitur, inde coenobium communis habitatio appellatur. 
|carduus trium syllabarum est, sicut arduus fatuus mortuus. |cuspis cuspidis non cuspes. |commodamus quae recipimus per duo m scribitur, mutuamus dum aequalia recipimus. |collocat 
per duo l scribitur. |comminus per duo m, eminus per unum m; comminus cum gladiis pugnamus, eminus cum lanceis, quia illud a manu non recedit, hoc e manu emittitur. |cerno cresco et 
glisco in unum praeteritum perfectum ueniunt, quod est creui. |cupio cupiui facit et cupii. |casses retia dicuntur et per duo s scribitur. |comedia, carmina quae in conuiuiis canuntur, 
per e simplicem. |comburo comparo compono per m et non per n; sic complaceo, commoratus, comprehendo, commodat et commendat, computrescit, complures per m scribenda sunt. |camelus per 
unum l. |celo celas, id est abscondo, per simplicem e; caelo caelas, cum picturam significat, per ae diptongon scribendum est, unde melius intellegitur caelum a pictura siderum quam a 
celando mortalibus arcana dictum. |circa ad uisibilem materiam uel locum pertinet. erga ad animum spectat, maxime cum aliquem propensiorem affectum generat proximorum. circum ad tempus 
refertur. |cis localem habet significationem, ut cisalpinam Galliam, et pro ultra accipitur, ut cis definitum tempus, hoc est ultra. ex eo citra: citra paene eandem significationem habet 
quod cis, nisi quod propriis nominibus cis et appellatiuis citra saepius praeponi solet, cis Renum, cis Alpes, citra forum; et a cis citra, a citra citer citerior citissimus. |0010| |circiter 
ad numerum pertinet, ut circiter decem horarum. |carcer ubi homines clauduntur, carceres unde quadrigae exeunt. |cepit per simplicem e a capiendo, coepit per diptongon oe de incipiendo; coepta 
per diptongon oe; incepta per simplicem e. |con praepositio, si ad uerba a uocalibus incipientia accedat, n consonantem perdit, ut aequo coaequo, eo coeo et reliqua; si autem ad uerba a digammo 
incipientia, non perdit n litteram, ut uolo conuolo, uinco conuinco. |coquus coqui prima syllaba per c, secunda per q scribendum est: non enim dicimus quoquere, sed coquere. |coniunx secundum 
analogiam per n scribendum est, sed euphoniae causa n tollitur et dicimus coniux. |c sequente nulla uocalis asspiratur, ut acies ecce oculus. |caelebs qui sibi iter facit ad caelum, et 
caelebs caelestium ducens uitam, et caelicola qui caelum colit, ut angelus: haec ae diptongon. |coaetaneus, quasi compar aetatis, per ae diptongon. |cado cecidi a cadendo per e; caedo caecidi 
a percutiendo per ae diptongon; cedo cessi a declinando per e scribitur. |caluo, id est decipio, per u scribendum est, calui secundum regulam debet facere, et exinde calumnia deriuatur. 
| <littera d>de praepositio aut plena in compositione ponitur, ut deducere demonstrare detrudere, aut correptione e litterae corrumpitur, ut deorsum. nam quando e littera in i transit, ut 
«aëra dimouit tenebrosum et dispulit umbras», non est a praepositione de, sed a dis, ut distraho dispertior. |disertus, eloquens, per di; desertus, derelictus, per e. |delator, qui defert ad 
accusandum, per de praepositionem; dilator per di praepositionem, cum tardare significat. |0011| |deluit, purgauit, per de; diluit, temperat, per di. |deduco, de amico producendo, per de; diduco 
autem, id est distraho, per di. |delictum, id est peccatum, per e in prima syllaba et per i in secunda scribendum est. dilectus id est carus, mutato ordine, i in prima syllaba et e in secunda debet 
scribi; dilectum, ab electione, per di, nam diligi affectionis est, deligi iudicii. delectatio et delector et quae declinantur ex eis per de. |di quidem et dis separatiua sunt et eandem significationem 
habent, quomodo ab et abs, ut diuido distraho; et dis componitur quando sequitur c f p s t et i loco consonantis, ut discutio, differo, diffundo s in f mutata euphoniae causa, disputo dissero distraho 
disiungo; in aliis consonantibus di praeponitur, ut diduco digero diluo dimitto diruo, et ubique di producitur praeter dirimo disertus. |deus per e solam; daemon per diptongon. |decus honoris est, decor 
formae est. |Didymus prima syllaba per i, secunda per y. |discedo per i, descendo per e. |desperatus per e, dispersus per i. |deficiscor defectus sum facit. |de memoratiuum est et intentiuum et priuatiuum, 
de homine, detraho, desum. | <littera e> exsilium s debet habere. item x transit in f litteram, ut effluo effodio effero efficio. |exuuiae per u; exubiae per b scribatur. |0012| |exsequiae per q scribendum 
est. |emporium sine h, Latine mercatus. |emolumentum per e; aemulatio per ae scribendum. |exsul addita s debet scribi, quia extra solum est. exultat melius sine s scribitur, quia x ex c et s constat. |aequor 
per ae diptongon scribendum, quia ab aqua est nomen factum. |exprobrat qui commemorat quae praestat; opprobrat qui opprobrium obiectat, hoc est uitium. |exspectatur, id est uenturus, spectatur qui uidetur uel 
probatur, per s. |exercitus laboribus, exercitatus studiis sine s. |exstruere est in altum struere; instruere aciem uel actionem; astruere affirmare; construere in struendo coniungere; substruere aliqua supra 
posita supter struere. |eorundem et earundem per n, non per m. |ex praepositio, sequentibus b d g l m n litteris et u et i loco consonantium, x litteram amittit, ut ebibit edidit egessit elusit emicuit eneruauit; 
sequente uero f in eandem x mutat, ut effundo. |ex praepositio ad f litteram formatur, ut effluo effodio effero efficio, ideo autem per duo f scribendum. |esto, ecce consentio. |0013| |expecto ab eo quod est pectino, 
sine s scribendum. |exire sine s, ire enim est simplex et quaecumque ex hoc formantur, ut exitus exitium exitiale. |ecquid per c in prima syllaba, quoniam significat en quid, n in c conuersa. |exscindo exsculpo 
exstruo exsisto per s dicimus: sistere enim est. |edo ab edendo facit es est. |exiguae sine s. |ex pro extra inuenitur poni, ut excludo extracludo, exsul extra solum; modo pro ualde, ut excelsus id est pro ualde celsus; 
modo priuatiuum est uel intentiuum uel perfectiuum, ut exstirpo extendo expleo. |e in compositione priuatiuum est uel intentiuum, ut «enodes trunci», enarro. |expergiscor et experior expertus sum faciunt praeteritum. 
| <littera f> formosus sine n in secunda syllaba scribendum est, ut harenosus frondosus aquosus herbosus. participia uero habent n, ut tonsus tunsus pransus pensus. |feriae non fereae scribendum est. |flauus prior 
syllaba ab f, sequens ab u incipiat. |fides fidei prima syllaba breuis, fides fidis de corda utraque longa. |0014| |fidus de amico, fidelis de seruo. |fastus de superbia facit fastuum genetiuum pluralem, fastus de 
libris facit fastorum. |fungi agere est, defungi peragere. |fremor est murmur hominum, fremitus ferarum. |furuum nigrum dicimus, flauum rubeum, fuluum certe aurum cui ad decorem splendoris sui nigelli aliquid addatur. 
|fori masculinum tabula est nauium ubi remiges sedent, et semper pluraliter. |fedus, quod est deformis, per e tantum; foedus, quod est pactum, per oe scribitur. |falso nomen ablatiui casus et uerbum primae coniugationis 
et aduerbium. |flagitia quae in deum peccamus, facinora in hominem. |fimus et fumus fames et foenum et fel, pluralem numerum non habent. |fidus fidissimus comparatiuum non habet, sed pro eo dicendum magis fidus, minus 
fidus. |fulgeo et fulcio eundem habent perfectum fulsi. |f littera in speciem figurata est cuiusdam litterae quae digamma nominatur, quia duos apices ex gamma littera habere uideatur. ad huius soni similitudinem u 
consonantem loco eius nostri posuerunt, ut uotum uirgo: digamma enim oportuit poni, ϝotum ϝirgo. |festucam non fistucam dicito. |0015| |forfices secundum ethimologiam si a filo dicuntur f ponitur, ut forfices, quae 
sunt sartorum; si a pilo per p, ut forpices, quae sunt tonsorum; si ab accipiendo per c, ut forcipes, eo quod formum capiunt, quae sunt fabrorum. formum enim dixerunt antiqui calidum, unde et formosus. |faris fatur 
a fando et non habet primam personam. |felix qui accipit, filex per quem datur felicitas. |fingo finxi fictum ficturus facit, findo fidi fissurus, figo fixi facit. |fundo fundas a fundando, fundo fundis a fundendo. 
|ferio et percutio unum praeteritum habent, id est percussi, et hoc per duo s scribendum est, sicut uro ussi. |fero, fers fert facit differentiae causa in secunda et tertia persona, ne, si feris ferit diceretur, 
a ferio feris ferit putaretur uenire. |fero et tollo faciunt praeteritum tuli. |furo et insanio unum habent praeteritum insaniui. |facio imperatiuum facit fac differentiae causa, ne, si face diceres, a nomine putaretur
uenire, quod est fax. similiter dic duc et fer differentiae causa per apocopam proferuntur, nam si duce dice fere diceremus, aliud significare putaremur. | <littera g> gnatus per g et n scribendum, sicut gnauus, quia 
et in conpositione ipsam retinent g, ut agnatus ignauus. |gaudium animi, laetitia et exultatio etiam uerborum atque membrorum. |0016| |gremium interius, sinum exterius. |git monoptoton et pluralem numerum non habet, 
est autem neutri generis et per omnes casus declinatur. |gnarus doctus perfectus sciens, gnauus fortis agilis. |garrit subtiliter murmurat, garrulus uerbosus loquax. |gestit, uult cupit optat desiderat; gestat, portat. 
|gloriosus a frequentia claritatis dictus, pro c g littera commutata est. |grandaeuus quasi grandis aeuo, ideo per duo u scribitur. |gratulor pro gaudeo et gratias ago. | <littera h> haud, quando aduerbium est negandi,
d littera terminatur et asspiratur in capite, quando autem coniunctio disiunctiua est, aut, per t litteram sine asspiratione scribitur. |huiusce per c litteram scribendum est: antiqui enim pronominibus ce addebant, ut 
hicce illicce isticce, unde subtracta eadem nouissima syllaba ce, relictum est hic illic istic, accentu tamen remanente in nouissima syllaba. |hiems sine p scribi debet, licet sumpsi per p scribatur, propter ψ Grecam 
cuius potestatem p et s in Latino habent. |habeo a tenendo cum asspiratione scribitur; abeo a recedendo sine asspiratione et est compositum a duabus integris, id est ab et eo. |hiatus oris apertio cum asspiratione; 
chiatus per c et h, uas. |himnus per h scribendum est. |0017| |haurit per h scribendum est; audit sine h. |hi et his pronomina per unum i scribenda sunt. |herbescit ager cum herbam generat, sicut adolescit et pubescit 
cum spicae proximant. |asspiratio ante uocales omnes poni potest, post consonantes autem quattuor tantummodo ponitur c t p r, ut habeo heres hiems homo humus Chremes Thraso Philippus Rhodus. h ideo uocalibus extrinsecus 
ascribitur, ut minus sonent, consonantibus autem intrinsecus, ut plurimum sonent. |habena quae regit, per b cum asspiratione; auena quae significat tibiam uel stipulam, per u sine asspiratione. |hiscit, os aperit. |hypocrita 
Grece, Latine simulator: hypo enim Grece falsum, crisis iudicium interpretatur. | <littera i> interuallum per duo l scribendum est. |id pronomen ab eo quod est is ea id, per d scribitur: it uero, quod fit ab eo is it, per t 
scribitur. |inter praepositio in una uoce sequente mutat r in l, ut intellego; in aliis integra manet, ut interitus. |iacet qui cadit; iacit qui mittit quodlibet missile. |impar per m scribendum est. |0018| |illexit si per e 
seduxit significat, si per u illustrationem. |incestum scribendum est, licet ueniat ab incasto. |identidem per n in priore loco scribendum est, licet sit ab idem et itidem compositum. |innixus procumbens; innexus ligatus. 
|indigena inde natus; incola aliunde ueniens. |intempestiuum ueteres dixerunt inoportunum, tempestiuum oportunum a tempore dicitur. sic immaturitas nocturnum tempus est quod non est maturum, id est oportunum ut agatur aliquid 
uigilando, quod etiam uulgo dici solet hora importuna. |iuuenis iuuenior superlatiuum non habet, ut senex senior; solent autem iunior et senior ad se inuicem dici minor et maior. |ipsum neutro genere dicendum est, non ipsud, 
ut illud et istud, quoniam ueteres nominatiuum masculinum non ipse, sed ipsus dicebant, unde et in euangelio «omnia per ipsum facta sunt» id est uerbum. |inpingo facit praeteritum perfectum inpinxi et inpegi. |ira repentino 
animi motu nascitur; iracundia perpes est uitium. |inuidus qui inuidet, inuidiosus qui inuidiam sustinet. |interpretor per simplicem e et omnia quae ab eo sunt scribenda. |impleo per m, non per n. |in praepositio, si composita 
sit et p aut b uel m sequatur, n in m conuertit, ut improbus imbuit immutat impius; quotiens uero g sequitur illam, amittit n, ut ignarus ignotus; nam gnarus et gnotus simplices sunt. |inclytus Grecum nomen est, nam clyton Greci 
gloriosum dicunt. |idiota Grecum est, Latine imperitus. |0019| | <littera k> Kartago et kalendae per k scribenda sunt, cetera per c melius. | <littera l> liber siue libertatem siue corticem significet, omnia per b scribantur. 
|libidinosus a libidine per b, liuidus a liuore per u scribendum est. |lepus animal est, lepos iocunditas uoluptatis, unde et gratum aliquid lepidum dicimus. |limen aedium est, limes regionum. |largitas humanitatis est, largitio 
ambitionis. |loqui hominis est, obloqui obtrectatoris, sicut obicit opponit; alloqui persuadentis hortantisque uel iubentis, eloqui oratoris est. |Laurentius et alia nomina, quae nominatiuum casum singularem in ius habent, 
genetiuum singularem et nominatiuum pluralem in duplicem i mittunt, uocatiuum singularem in simplicem i aut in ie, ut hic impius huius impii o impie. |luceo et lugeo in unum perfectum deueniunt luxi. |lino facit perfectum linui
et liniui. |laetus per ae diptongon scribitur, quia laetitia a latitudine uocata est. |leprosi a pruritu nimio ipsius scabiei dicti sunt, ideo per p scribi debet. |lego legas ab elegendo; lego legis a legendo. |loquor loqueris 
loquitur per q scribenda sunt, locutus uero euphoniae causa per c et simplex u scribatur. |0020| | <littera m> munimentum a muniendo; monumentum ad sepulcrum pertinet. |mille per duo l, licet milia per unum l scribatur. |malum,
si fructum significat, longam a, si nequitiam, breuem dicito; malus quoque, id est arbor nauis, longam a, malus homo breuem habet a litteram. |machina per c et h scribendum, id est argumentum. |macte id est magis aucte. |mollis 
si ad mollitiem per duo l, moles si ad pondus per unum l scribatur. |manes dii infernales, mane sine s diei initium. |marsuppium per duo p. |mas primitiuum, masculus diminutiuum. |machera per c et h, id est gladius; maceria, id 
est murus, per simplicem e scribendum est. |menda deceptio uel fraus, inde mendax et inde mendacium. |metalla per duo l. |Mars et Mauors unum est, unde et Mauortia quidam dici uolunt. |manuuiae obliuium diluuium suauium liuidum 
Fauius Flauius auidus fluuius ciuitas exuuiae: per u consonantem et i breuem proferuntur. |mulceo et mulgeo in unum perfectum ueniunt, mulsi. |Mattheus et Matthias per duo t, quod Greci per τ et θ scribunt. |malo, id est magis 
uolo, et nolo, id est ne uolo, per unum l; malle uelle et nolle per duo l. |mando mandas a mandando, mando mandis a manducando. |0021| |mitto per duo t, et ideo in praeterito perfecto per duo s scribatur, id est missi. |magnus: 
g sequenti syllabae iungatur. |magister maior in statione, nam isteron Grece statio dicitur. | <littera n> nanctus per n et c scribi debet, nacturus participium futuri temporis per c solum. |nauita et nauta, utrumque recte 
dicitur. |nummularius per duo m, quod est nummorum largitor; nummisma similiter per duo m, quod est nummi percussura. |nauus, quod est strenuus uel efficax, per duo u. |nimis dicitur quicquid plus fuerit quam oportet; nam 
paruum est quod minus est quam oportet; horum in medio modus est, quod dicitur satis est. sed aliquando Latina lingua hoc uerbo sic abutitur, ut nimis pro eo quod est ualde ponatur, ueluti positum inuenimus in litteris 
sacris; nam et in psalmo «tu praecepisti mandata tua custodire nimis», id est ualde. |nullus est tam in re quam in persona, nemo in persona dicitur, ut nehomo. |noui declinantur sicut et odi et memini. |nubit femina uiro, 
uir autem ducit uxorem; mulier nubit, quia pallio obnubit caput genasque. nubo, cum uocalis sequitur, b debet esse, cum consonans, p, ut nupsi. |nihil aduerbium est, nihili nomen est; homo enim nullius momenti nihili dicitur. 
|nauigium omnis classica profectio. nauta est omnis qui laborem facit nauigandi. nauis ablatiuum et in i et in e mittit. |0022| |nequam non malum significat, sed inutilem. |neglegens per g scribendum, quasi nec legens, c in 
g conuerso. |nobilis mobilis debilis habilis, per b scribenda sunt. |narro et narratio per r scribatur. | <littera o> ob praepositio interdum ponitur plena, ut est obire oberrare; interdum in eandem litteram transit, a qua 
sequens sermo incipit, ut offulsit ommutuit opposuit; sequente uero u loco consonantis integra manet, ut obuersus obuius. |olea ipsa arbor est, fructus oliua, sucus oleum. |onus, si de onere uenit, per o solam, si de honore, per h. 
|oblatrat per b scribendum est. |occasus per duo c et per unum s scribi debet. |optat per p scribendum est. |obstipui obstupeo obsum obstrepo: b ad priorem syllabam, s ad secundam pertinet. |obitus nomen et subito atque obter 
aduerbium, ab ob et sub praepositionibus incipiunt. |obsoleuit s quidem habet, sed non ipsius uerbi, sed praepositionis, quae est obs, sicut ab et abs; obsoleuit, id est inueterauit. |obaudiens ab aure, eo quod audiat imperantem, 
ideo per au scribendum est. |obnixus, id est conabundus, per i; obnexus, id est obligatus, per e. | <littera p> potius per o scribendum est, non per u, qui a potis uenit. |0023| |praesto per o scribendum, non per u, unde praestolari 
dicimus, non praestulari. |prehendo et prendo, utrumque dici potest. |pauidus et auidus per u scribendum est. |Parasceue per u scribi debet. |Pascha et phase unum est. |patriarcha h debet habere, id est princeps patrum. |papauer 
per u scribendum est. |plagiarius, id est seductor: lege in apostolo. |pandectes omnia ferentes: ideo uetus et nouum testamentum, si insimul scribitur, pandecten dicitur. |parumper, id est perparum, praeposterata praepositione per, 
sicut pubetenus, oblata s per apocopam. |Phoebus sol, Phoebe luna, per h. |pudet me amoris; paenitet me muneris; piget me profectionis; patiens sum laboris; plenus sum bonorum et bonis. |praeeo illi. |potior fructus et fructu dicitur; 
apud antiquos potior hanc rem. potior potissimus facit. |potamus eum cui potum porrigimus. |probo uerbum duplicem significationem habet: probamus enim quae eligimus, id est approbamus; probamus quae qualia sunt temptamus, ut «proba me, 
Deus». |pecto caput, non pectino; pexum non pectinatum. |patrium dicis a patria, paternum a patre. |0024| |pinnas murorum; pennas auium. |praemium cum diptongon; pretium per e simplicem. |precari est rogare; deprecari excusare uel purgare; 
Vergilius «equidem merui, nec deprecor, inquit». |pluris dicimus quod maiore summa taxatur, plures uero de multitudine. plures comparatiuus est, cuius positiuus multi. |pignera rerum, pignora filiorum et affectionum. |pertinacia malae rei 
dicitur et constantia bonae. |percussum corpore, perculsum animo dicimus. |postulatur aliquid honeste, poscitur improbe. |pulmentum et pulmentarium dicitur. |pauus paui et pauo pauonis. |pometa dicimus ubi poma nascuntur, pomaria ubi 
seruantur. |pene et penes aduerbium et praepositio per e, poena, quod est supplicium, per oe. |praegnantem cum scribis annectis g secundae syllabae, aut scripto diuidis, et alia huiusmodi, ut pignus dignus. |pono aliquid simpliciter 
statuens; dispono aliquid operis inpensioris uel consilii facturus, est etiam disponere foederis ineundi. |potior potitus sum et perfruor perfructus sum faciunt. |primitiae pluraliter tantum dicuntur, sed aliquotiens singulariter 
intellegendae. |pario peperi, partum facit supinum uerbum, inde pariturus. |percutio percussi per duo s, inde percussurus. |parco parsi praeteritum facit. |pangor pactus sum praeteritum facit. |0025| |praepositio et praeterea per diptongon 
scribenda. |pro praepositio, cum sit naturaliter longa, interdum in conpositione corrumpitur, partim correptione, ut proauus, partim assumptione litterae d, ut prodest proditus prodigus; interdum integra est et ipsa <et> pars cui coniungitur,
ut procuro. sequentibus i et u loco consonantium, numquam litteram perdit aut mutat, ut prouidens, aut assumit aut corrumpitur, ut proiectus. |p et s apud Latinos pro ψ Greca ponuntur, ideo in uerbis b saepe in p mutamus. |peto expeto sine s, 
specto exspecto per s. |priuignum per detractionem e litterae dici potest: integrum enim eius priuigenum reor. |peteredium, abiecta h in conpositione, a petendis hereditatibus. |pro in appositione uel conpositione localis et temporalis est, pro 
templo prouideo; et loco e et super uel ante uel ad uel in accipitur, ut prominet, id est supereminet; «pro curia signa sociis dare», id est ante curiam; Vergilius «summis incuruant uiribus arcus / pro se quisque uiri», id est ad suas uires; pro 
testimonio, hoc est in testimonio; et pro interiectione accipitur, ut pro dolor, et circumflectitur. |prae in appositione uel compositione inuenitur et ad uel ob uel super uel ualde uel ante significat: Terentius «contempsi illum hic prae me» hoc 
est ad comparationem mei, item «fit misera prae amore» id est ob amorem; praesideo supersideo; praeualidus ualde ualidus; praedico antedico. |Phoebus, id est Apollo, ita scribitur, ut post p sequatur h. |postumus abiecta h in compositione: est 
enim post humatum, id est sepultum patrem natus. |0026| |plaustrum capistrum claustrum uestrum rastrum et talia: tres consonantes uocale sequente in unam syllabam iungendae sunt. |periurus qui male iurat, peiuro uero uerbum r non debet habere: 
est enim quasi peius iuro. |protenus per e aduerbium locale, id est porro tenus, ut «cum protenus utraque tellus / una foret»; protinus per i temporale est, id est statim «protinus Aeneas coepit celeri certare sagitta». |pudoris per u et per o 
scribendum est; poderis per o et per e, id est tunica talaris, qua sacerdotes in ueteri lege utebantur. | <littera q> q littera tunc recte ponitur, cum illi statim u littera et alia quaelibet una pluresue uocales coniunctae fuerint, ita ut una 
syllaba fiat, cetera per c scribuntur. qui syllaba per q u i scribitur; si diuiditur, per c u i scribenda est. |quit uerbum, quod fit a queo quis quit, per t; quid pronomen per d scribendum est. |quot, quando numerus est, per t, quando pronomen, 
per d scribendum est. |quantus et tantus per n euphoniae causa, uenit enim a quamtus et tamtus. |quicquam et quicquid in medio per c non per d scribi debet: in compositione enim plerumque d in c commutatur, ut in praepositionibus accedo accumulo. 
|querela per unum l, sicut suadela tutela candela corruptela. |0027| |quoties et toties sine n, licet ueteres per n. |quatenus aduerbium loci, id est quousque, per e; quatinus coniunctio causalis, id est ut, per i scribendum est. |quaeritur de
inquirendo, queritur de plorando; quaestus lucri per diptongon, questus lacrimarum. querimonia per e. |quorundam, sicut eorundem, per n, non per m. |queror de te, tibi de illo; item conqueror. |quo uadis? ad quem locum significat; qua uadis? qua 
uia dicitur. quo aliquando pro ubi ponitur: Augustinus «inuenis domum famosam, quo boni habitant», id est ubi habitant. |quantus quam magnus dicitur: quotus cuius aetatis, unde et quota luna dicitur, Augustinus «quotus quisque in hac uita existere 
potest, qui non conuincatur esse peccator», id est in qua aetate, quo dierum uel annorum numero. |quotidie aduerbium numeri per q scribendum est, non per c, ut quot diebus; cotidie aduerbium continuationis per c et o dicitur et scribitur, non per 
q, quia non a quota die, sed a continenti die dictum est. |quaestor a quaerendo, quasi quaesitor, per ae diptongon. |quanquam prior syllaba n debet habere, non m. | <littera r> reliquiae per q scribendum est et unum l, licet Vergilius poetica licentia 
dixisset «relliquiae Danaum». |rubor coloris; robur uirtutis; robor arbor est. |redoleo unguentum. |0028| |regius quod regis fuit; regale quod rege dignum est. |roseum per e, roseacium mixtum. |recens feci dicimus, non recenter, utentes nomine pro aduerbio. 
|rythmus Grece, Latine modulatio. |re praepositio non tantum plena praeponitur quibusdam partibus orationis, ut remouet refricat respirat, sed et d litteram assumit, ut redolere redire; sed interdum d littera geminatur, quoties ab ea sequens incipit syllaba 
et una pars orationis expletur, ut reddere dicimus, geminata d; reducere autem simplici. |re praepositio saepe, cum ad consonantes accedit, geminat illas, quod plerumque apud antiquos est, ut cado reccido, tuli rettuli, pello reppello, do reddo, lego rellego.
|r sequente, a uel u uocales non asspirantur, ut arcus urtica urna, notatis hara harena harundo. |r sequente, e uocalis leuiter effertur, ut <erus eruum ergo ni>si post r sequatur b uel n uel s uel e longa, tunc grauiter profertur, ut herba herbidus herbilis 
herbosus, proprium Hernae, unde est «Hernica saxa colunt», Hersilia, heres heredium, Herennius proprium et Hercules. |r sequente, i uocalis semper asspiratur, ut hircus hirquitallus Hirpinus hirsutus hirtus Hirtuleius Hirrus proprium, nisi aut |0029| 
|monosyllabum sit, ut ir, aut <ex> motu uerbi, ut eo is irem ires, Iris id est arcus, aut si a post r sequatur: tunc enim non asspiratur, ut ira iratus iracundus irascor et quicquid ab eis fit. |r sequente, o uocalis non asspiratur, ut orbus; si uero alia 
r sequatur aut t, tunc asspiratur, ut horreo horreor horror horreum hortus holerum Hortentius, notatur hordeum. |re praepositio d litteram extrinsecus accipit cum ad uocalem incipientem uerbi alicuius accessit, quam d non accipit si ad u consonantem accedat, 
ut ulcero redulcero, ago redigo, eo redeo, uoco reuoco, uinco reuinco. | <littera s> sol in utroque numero declinatur, sed singulariter sol ipsum luminare significat; at soles ipsos dies nominamus, in quibus sol totum inluminat polum. non nulli tamen ueterum 
ipsa carmina soles nominauere, sicut Horatius exorsus est: soles meos omni ecclesiae uestrae commendo, et Maro «saepe ego longos / cantando puerum memini me condere soles». |similis sum tui moribus, similis tibi facie. |studio tibi feci, id est dum studeo tibi; 
studio tuo feci, id est te studente. |sartrix uel sertrix, quae sarcit; sarcinator, qui sarcinas seruat. |salubre ad locum refertur et ad cibum, salutare consilium est; ita salubre non nocet, salutare prodest. |suppellex per duo p et per duo l scribitur. 
|sanies socordia sitis et in neutro sulphur scrupulum sinapi siler, |0030| |singularia tantum sunt; sed Vergilius «sulphura uiua» et Terentius masculine «scrupulum» retulit. |sors sortis et sors sordis dicitur; Ambrosius «mundet uasa ne sors aliqua uini 
gratiam decoloret», tametsi negant quidam sordem nominatiuum singularem habere. |sensus nomen est quartae declinationis et participium praeteriti temporis a uerbo passiuo, quod est sentior, cuius etiam perfectum est sensus sum, sensus es, sensus est, non 
sentitus. |secturus, non sectaturus, a uerbo seco. |sterceratos agros, non stercoratos dicas, quibus stercus ad fecundandum infertur. |saeuus, saeuio saeui saeuisti, per ae diptongon. |sagena per e, cum retia significat; sagina per i, cum pastum et pinguedinem. 
|segnities uitii est; segnitia frigoris. |supplico diuinae pietati per duo p. |solium proprie sedes regalis est, unde Grece basilicos thronos uocatur. |super est quod eminet; supra quod substratum aliquid habet; supter quod re aliqua superiore premitur; suptus 
quod demissum altius non tangitur. |seruitium multitudo est seruorum, seruitus condicio seruiendi. sed ueteres indifferenter seruitium pro seruiendo posuerunt. |sal et masculino genere et neutro dici potest. |saturitas in cibo, in ceteris uero satietas. 
|0031| |sero rumores, id est diuulgo. | sanguis dicitur dum manat, effusus uero cruor. |sumimus cum ipsi, accipimus ab alio. sic cum damus, dicendum accipe; cum permittimus ipsi tollere, dicendum sume. |saepe b in praepositione sub, euphoniae causa, in sequentem 
mutabitur consonantem, ut suffero suggero summitto suppono et cetera talia. saepe et integra permanet si sequens syllaba a uocali incipit, ut subaudio subesse subire. |sicut primus e multis et prior ex duobus, ita postremus de multis, posterior e duobus. |superbus 
qui super uult uideri quam est. |sero seras seraui a claudendo, et inde serae, id est uectes quibus urbium clauduntur portae, quae ueniunt a sera, id est uespera, et in psalmo «quoniam confortauit seras portarum tuarum», et hoc quia sero, id est uespere, ciuitatum 
obclauduntur portae. sero seris seui a seminando. |Syriam Syracussas symbolum, ut in ueterum libris sic in nostris, per y scribi oportet. |sumpsi per p scribendum est, similiter et sumpturus. |sed antiqui sedum dicebant, ideo sed per d debet scribi, sat per t, quia 
per apocopam a satis fit. |scribo per b, scripsi per p scribendum, quia b transit in p in praeterito tempore. |supter per p, non per b scribitur. |saeuus seruus per duo u, ita ut prior digammon, sequens uocalis; similiter paruus prauus et coruus. |seruile ciuile et 
ouile per u scribenda sunt, i longa ante l. |0032| |solemne, eo quod solet in anno, per unum l scribendum est; sed et m sequenti syllaba secundum Priscianum iungi debet. |sedeo sedi, inde sessurus per duo s scribitur. |spondeo spopondi, quod s in secunda amittit syllaba, 
uelut Prisciano placet. |scio sciui scitum sciturus facit et ex eo scisco. | <littera t> totidem per t scribitur, quia a tot numero aduerbiali uenit. |trans praepositio interdum plena est, ut transtulit transeo transactum; in quibusdam n et s amittit, ut traducit traicit. 
|tabula et fabula per b scribantur. |testor aliquid confirmans sententia; contestor cum quadam auctoritate affirmans; protestor manifeste cauenda denuntians; obtestor aliquem iurare compellens; attestor aliquem ad testimonium uocans, qui sit dignitate uel auctoritate 
eminens; detestor aliquid execrandum respuens. |triumphat hostem qui superat; triumphat nos deus, cum superandi hostes auxilium tribuit. |transmigro uerbum duplicem significationem habet. transmigro enim cum de loco ad locum iter facio. item transmigro dicitur, cum 
additamento accusatiui casus, id est cum aliquem de loco ad locum transfero, ut «Nabuchodonosor transmigrauit Iudaeos de Hierusalem in Babyloniam». transmigrans participium aeque dupliciter et de loco ad locum transiens aliquis et alium de loco ad locum transferens 
intellegitur. |tunc temporis aduerbium est, tum ordinis. |terga hominum sunt tantum, singulariter tergum; tergus quadrupedum, pluralem facit tergora, id est coria. ideo in exemplo, quod grammaticus posuit, uitiosa compositio est «uersa iuuencum / terga fatigamus hasta», 
quia quod hominum fuit animalibus imposuit, et est cacosyntheton. |0033| |tinguere scribendum est, non tingere. |temeritas sine consilio, audacia post consilium. |temperantia animorum, temperatio rerum, temperies aurarum. |Turbo, si sit proprium, Turbonis facit; si 
appellatiuum, turbinis. nam siue uentus siue quo ludunt pueri, hic turbo dicitur: Vergilius «torto sub uerbere turbo». |teloneum, non theloneum, id est per t simplicem, non asspiratione addita. est autem Grece telon, Latine uectigal. |traho ueho in praeterito asspirationem 
in x conuertunt, ut traxi uexi. alia proiciunt asspirationem, dicimus enim prehendo et prendo, uehemens et uemens, nihil nil et nihili, Hercule et Hercle, quod est aduerbium iurandi. | <littera u> uinea si arborem significat, in prima syllaba i debet habere, secunda e; si ad 
indulgentiam pertinet, prima syllaba e et secunda i habeat, ut est uenia. |urgere debemus dicere, non urguere: Virgilius «urgentur poenis», item «urgere tela manu». |uaccas, si animalia significant, per u; si flores lauri, idest baccas, per b scribatur. |uallis et uallum per u 
scribendum est, ballistra et ballena per b. |ualua quod est ostium per u; balba, mobile nomen, balbus balba balbum, quod est tardiloqua, per b scribitur. |ualde aduerbium a ualido nomine ueniens, unde ualde corrupte dicitur, per u scribendum est, quasi ualide. |uellus, si lanam 
significat, per u; si bellus, id est pulcher, per b scribitur. |0034| |uer et uir per u scribenda sunt. |uel, si coniunctio est, per u; si humorem significat, per f; si idolum per b scribendum est. |uos si pronomen monosyllabum per u, si disyllabum erit prior syllaba ab u, 
sequens a b incipit; si animal significat, monosyllabum per b; si disyllabum, prior syllaba a b, sequens ab u incipit, ut bos bouis boui bouem bos a boue. |uerba prior syllaba ab u, posterior a b incipiat. |ulciscor ultus sum facit. |uolo uolas a uolando; uolo uis a uoluntate, 
quod imperatiuum naturaliter non habet, quia imperata necessitatis sunt, non uoluntatis. |uis duplicem significationem habet: et uirtutis uidelicet, quod Grece δύναμις dicitur, et uiolentiae, quod Grece βία uocatur. |uerbex ouis ab u incipiendum est et facit genetiuum uerbecis, 
longa e in secunda syllaba; dum uertex cortex codex i breuem habent in obliquis casibus, ut uerticis corticis codicis et cetera talia. |ulterior et ultimus positiuum gradum non habent. |ueniunt qui uendunt; ueneunt qui uenduntur. |uelocitas, pedum et corporum; celeritas, animorum 
et factorum. |ulcus quod nascitur; uulnus quod per alium fit. |urgeo non urgueo: Vergilius «urgentur poenae». |ungo unxi, quo modo pingo pinxi, utrumque sine u; attamen ad nomen diriuatiuum addit, ut «pinguis unguine». |uulua malua stiua per u loco consonantis scribentur. |0035| 
|uas uadis de fenore genere masculino, uas uasis de uasculo neutrum, utraque per u. |fas per f indeclinabile; unde fasti dies, quibus ius fatur. |uillus est uestimenti, uilla possessio. |uesper incerti generis est, ut Prisciano placet; ideo euangelista dixit «uespere quae lucescit 
in prima sabbati». "
}
