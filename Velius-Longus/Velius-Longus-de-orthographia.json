{
    "author": "Velius Longus",
    "title": "Velius Longus de orthographia",
    "edition_new": "",
    "edition_keil": "GL 7,46-81",
    "text": "necessarium arbitror de orthographia sermonem instituenti a litterarum |potestate initium facere. primum igitur definitio litterae uaria fuit apud |plerosque. alii enim sic definierunt, littera est initium uocis explanatae: |alii sic, littera est initium uocis significantis: alii littera est minima |pars orationis [et uerbum est et coniunctio et praepositio]. hoc |improbantes alii dixerunt: littera est initium scriptilis uocis. excluserunt autem |omnes illam definitionem, quam quidam dixerunt, litteram esse initium |uocis significantis, ideo quoniam quaedam uoces scribi possunt, quamuis |nihil significent, sicuti cum dicimus tittir: nam hoc scribi potest, nihil |uero significat. uerius est illud, initium scriptilis uocis aut initium uocis |explanatae. quidam uero omnes litteras uocales esse dixerunt arbitrantes |nullam magis minusue necessariam esse, et quia omnes litterae uoces |explanant. alii dixerunt omnes esse consonantes, quoniam in Catone |scribendo non minus sonet a <littera cum c>, quam c littera cum a. scimus |tamen subtiliorem factam esse diuisionem, ut uocales illae quidem |dicerentur, sine quibus syllaba fieri non possit, ceterae consonantes, quae cum |his sonent: nam nihil mutatur ex syllaba. inuenti sunt tamen qui et sine |uocali putent posse syllabam fieri. nam animaduertimus apud comicos s et t |pariter scriptas litteras, ut apud Terentium in Phormione |«† non is obsecro est, / |quem te semper dicunt :: st :: quid has metues fores»: |0047| hoc s et t pariter renuntiat silentium. sed si hoc sectentur, possint etiam |plerasque consonantes et omnes semiuocales pro syllabis ponere. nam apud |Lucilium in nono, in quo de litteris disputat, omnes uicem syllabarum |implent, cum dicit |«† a re non multum abest hoc cacosyntheton atque canina / |si lingua dico nihil ad me nomen hoc illi est», |item |«† s nostrum et semi Graece quod dicimus sigma / |nil erroris habet». |apparet ergo haec nihil aliud quam locum syllabae tenere nec tamen syllabas |esse. non ergo accedendum est iis qui putant sine uocali syllabam <fieri |posse>, ut etiam significationem uocis terminet, quoniam <st> silentium |denuntiet. et errant: nam et x significat aliquid (sic enim <litteram> uocamus), |neque tamen ideo syllaba aut lexis est. et haec ipsa constat ex c et s, |nec ideo et illam quisquam syllabam dixit, sed duplicem litteram. deinde |quid quod et uoces non scriptiles habent tamen significationem, quamuis |scribi non possint? nam et digitorum sono pueros ad respondendum ciemus. |incipiamus nunc de litterarum potestate disserere. ac primum eadem |est nostrarum potestas uocalium, quae fuit Graecorum apud antiquos circa |correptionem productionemque, siquidem apud illos quinque tantum fuere |uocales, α ε ι ο υ, atque hae similiter producebantur corripiebanturque, |sicut hodieque α ι υ, quae appellantur apud illos κοιναί. postea, ut |0048| quidam putant, Simonides inuenit duas uocales, quas dixit φύσει μακράς, η |et ω, ut essent ἀντίστοιχοι τῷ ε καὶ τῷ ο, ut quo modo hae litterae longae |dicerentur, η et ω, ita et illae natura breues. quin etiam secundum naturam |magis apud nos <has> quinque litteras efferri quam apud Graecos non est |dubium iis qui aures habent. uocales enim eaedem sunt et litterae et |syllabae, non sicuti ceterae. cum enim dicimus ἄλφα a, in priore litteram, |in sequente syllabam dicimus. |ex his uocalibus quae apud nos sunt duae litterae et uocalium uim |et consonantium obtinent, u et i. quo modo autem discerni possint in |hac duplici potestate, breuiter explicabimus † constant omnes syllabae |spiritu consonantis item accessionis loco esse, ut immutatis illis nihil e |natura syllabae mutetur. sicut nihil interest utrum a dicamus an ba, sic |nihil interest an et ia dicamus et ua: cum duae uocales scilicet iunctae |utique longam syllabam faciant, decebat et hac littera adiecta fieri longam |syllabam. atque adeo consonans est, ut in metro idem praestet. cum |enim lego |«et iacit, arrectae mentes stupefactaque corda», |fit primus pes dactylus, et iacit, proinde ac si immutata hac ipsa i |positaque pro ea alia consonante dicerem, et facit. illud sane |animaduertendum, hanc eandem litteram non numquam pro duabus consonantibus |sonare, si modo sequente uocali interiecta sit. itaque nemo dubitabit quin |et hic uersus bonus sit, |«iam uitulos hortare uiamque insiste domandi». |nam iam uitu dactylus est, quoniam prima syllaba longa est positione. |consonante enim terminata m excipitur u littera, quae pro consonante |0049| posita est. ibi quoque, ubi cum littera q confusa est u, uicem consonantis |habet, cum dico «arma uirumque cano» et «quisquis es armatus», |ideo quoniam et ante diximus numquam duas uocales coire, ut non longam |syllabam faciant. at in eo quod est que manifesta breuitas est, ideoque |in hoc pede, quisquis es, nemo dubitabit quin dactylus sit, cuius prima |syllaba longa est. Verrio Flacco uidetur eandem esse apud nos u litteram |quae apud Graecos <est> υ. namque his exemplis argumentatur: quod illi |dicunt κύμινον nos cuminum, quam illi dicunt κυπάρισσον nos cupressum, |<quem> illi κυβερνήτην nos gubernatorem; nec non ex eius modi, Theseus |Menoeceus Peleus et similibus, adfirmat. Graecorum uero qui de antiquis |litteris scripserunt commentaria, item Latinorum qui illos secuti sunt |eadem littera ueteres solitos scribere ostendunt μακρός μακροῦ μακρῷ, |et confusas fuisse ο et ου et ω:apud nos quoque antiqui ostendunt, qui |aeque confusas o et u litteras habuere. nam consol scribebatur per o, |cum legeretur per u, consul. unde in multis etiam nominibus uariae sunt |scripturae, ut fontes funtes, frondes frundes. i uero littera interdum exilis |est, interdum pinguis, ut in eo quod est prodit uincit condit exilius uolo |sonare * in eo uero quod significatur prodire uincire condire [aeque] |usque pinguescit: ut iam in ambiguitatem cadat, utrum per i quaedam |debeant dici an per u, ut est optumus maxumus. in quibus adnotandum |antiquum sermonem plenioris soni fuisse et, ut ait Cicero, rusticanum |atque illis fere placuisse per u talia scribere et enuntiare. errauere autem |grammatici, qui putauerunt superlatiua <per> u enuntiari. ut enim |0050| concedamus illis in optimo, in maximo, in pulcherrimo, in iustissimo, quid facient |in his nominibus, in quibus aeque manet eadem quaestio superlatione |sublata, manubiae an manibiae, libido an lubido? nos uero postquam |exilitas sermonis delectare coepit, usque i littera castigauimus illam |pinguitudinem, non tamen ut plene i litteram enuntiaremus. et concedamus |talia nomina per u scribere <iis> qui antiquorum uoluntates sequuntur, ne |tamen sic enuntient, quo modo scribunt. |ex semiuocalibus excludunt quidam litteram x, ea scilicet ratione, |qua antiqui nostri repudiauerunt id quod apud Graecos est υ. nam z |lingua Latina non agnoscit, ideoque nec mentio illius umquam fuit, nisi |postquam peregrina nomina hunc sonum * quod si cui <Latinum> nomen |uidetur Mezentius, sciat solitum esse scribi per duo s et sic enuntiari. |0051| atque has [tres] litteras semiuocales plerique tradiderunt. Verrio Flacco |placet mutas esse, quoniam a mutis incipiant, una a c, altera a d. quodsi |quos mouet, quod <in> semiuocalem desinant: sciant, inquit, z litteram <per> |sd scribi ab iis qui putant illam ex s et d constare, ut sine dubio muta |finiatur. mihi uidetur nec aliena <Latino> sermoni fuisse, cum inueniatur in | carmine Saliari, et esse aliud z, aliud σίγμα καὶ δ, nec eandem |potestatem nec eundem sonum esse, sed secundum diuersas dialectos [id est |linguas] enuntiari. Dores enim <scimus> dicere μελίσδειν, alios μελίζειν, |et ipsum παίζειν apud alios dicitur παίσδειν. nec ideo tamen eadem |littera est, non magis quam cum alii κεβαλήν alii κεφαλήν, alii ὄππατα |alii ὄμματα, alii θάλατταν <alii> θάλασσαν dicunt, cum idem dicant. non |idem est z et sd, sic quo modo non idem est σίγμα καὶ δ et z. |denique siquis secundum naturam uult excutere hanc litteram [id est z], |inueniet duplicem non esse, si modo illam aure sinceriore explorauerit. nam |et simpliciter scripta aliter sonare potest, aliter geminata, quod omnino |duplici litterae non accidit [ne geminetur]. scribe enim per unum z et |consule aurem: non erit ἀζηχής quo modo ἀδσηχής, sed geminata eadem | ἀζζηχής quo modo ἀσσηχής. et plane siquid superuenerit me dicente |sonum huius litterae, inuenies eundem tenorem, <a> quo coeperit. siquis ψ |0052| aut ξ <dixerit>, nouissimum audiet s, ex prioribus autem litteris, unde hae |duplices incipiunt, sonum nullum. |ex mutis euellunt quidam h litteram, tamquam sonus magis sit, quam |littera, et accedens litterae; et utuntur auctoritate Graecorum, apud quos |ut superuacua sublata est. fuisse tamen et apud illos manifestum est ex |ueteribus scriptis et ex eo, quod hodie, cum apud illos numeri prima |semper littera nominis quo significantur notentur, ut Δ δέκα, Π | πεντήκοντα, ἑκατόν per Η notant. unde apparet hanc litteram loco |aspirationis non fuisse: alioquin per Ε notarent. qui igitur illam litteram |uindicant, ostendunt eam eiusdem esse <potestatis>, quae consonantis est. nam |et in metro asserit sibi hanc potestatem: unde et apud Homerum non |uidentur uitiosi uersus qui hac adspiratione supplentur, |«ἦ ὀλίγον οἱ παῖδα ἐοικότα γείνατο Τυδεύς». |et hoc amplius adeo littera est, ut possit uideri etiam uicem duarum |consonantium implere, ut |«ὡς εἰπὼν τόξον μὲν ἀπὸ ἕο θῆκε χαμᾶζε». |et tale quidem exemplum apud nos non animaduerti, ceterum superioris |similia multa, ut |«ille latus niueum molli fultus hyacintho». |accedit huc quod, si accedens litterae esset, cum ipsa littera enuntiaretur. |nunc uero et ante uocalem et post uocalem sonat: [sic] quo modo alia est |syllaba ca, alia ac, et alia ba, alia ab, sic alia ha, alia ah. nam quod ex |hoc quoque existimant quidam colligi posse consonantem <esse> et |adsignificantem, quod aut accedens aut recedens immutat significationem, |siquidem aliud est hira, aliud ira † canam exemplum. nam multa nomina et |correpta syllaba aliud significant et producta, quo modo aliud <est>, si |0053| producas pīla et <si> corripias pĭla; et loco rursus transmutatus accentus |partes quoque orationis immutat, ut aliud est círcum, aliud circum, aliud |érgo, aliud ergô. illa igitur quae superius dixi ualentius adspirationem |hanc adserunt, ut loco litterae habeatur. |hinc supersunt ex mutis k et c et q, de quibus quaeritur an |scribentibus sint necessariae. et qui k expellunt, notam dicunt esse magis |quam litteram, qua significamus kalumniam kaput kalendas: hac eadem |nomen Kaeso notatur. non magis igitur in numero litterarum esse |oportere quam illam notam, qua centuria, et [qua] C conuersum, quo Gaia |significatur: quod notae genus uidemus in monumentis, cum quis libertus |mulieris ostenditur: Gaias enim generaliter a specie omnes mulieres |accipere uoluerunt. at qui illam esse litteram defendunt, necessariam putant |esse nominibus quae cum a sequente hanc litteram inchoant. unde etiam |religiosi quidam epistulis subscribunt karissime per k et a. quod si ideo |necessaria uidetur, uerendum est ne et alias litteras requiramus, quibus |aut Cicero scribatur aut commodus. de q quoque littera quaesitum est, |et multi illam excluserunt, quoniam nihil aliud sit quam c et u et non |minus possit scribi quis per c et u et i et s. nam ipsa quoque nota qua |scribitur, si modo antiquam litterae figuram spectes, ostendit c esse et u |pariter litteras inter se confusas: ideoque non nulli quis et quae et quid |per q et i et s scripserunt et per q a e et per q i d, quoniam scilicet |in q esset et u. et de hoc quidem in posterioribus, ubi loquendum de |orthographia, dicemus: nunc ad quaestiones quae incidunt in rationem |scribendi transeundum est.\\ningredienti mihi rationem scribendi occurrit statim ita quosdam |censuisse esse scribendum, ut loquimur et audimus. nam ita sane se habet |non numquam forma enuntiandi, ut litterae in ipsa scriptione positae <non> |audiantur enuntiatae. sic enim cum dicitur, illum ego et omnium |optimum, illum et omnium aeque m terminat nec tamen <in> enuntiatione |apparet. <at> cum dicimus, hic est ille, unum c scribimus et duo audimus, |quod apparet in metro. nam |«hoc erat alma parens, quod me per tela, per ignes / |eripis», |si unum c hanc syllabam exciperet, acephalus esset uersus nec posset a |longa syllaba incipere, quae est heroico metro necessaria. ergo scribendum |per duo c, hocc erat alma parens aut confitendum quaedam aliter scribi, |aliter enuntiari. nam quibusdam litteris deficimus, quas tamen sonus |enuntiationis arcessit, ut cum dicimus: uirtutem et uirum fortem consulem |Scipionem [isse], peruenisse fere ad aures peregrinam litteram inuenies. |et in plerisque Cicero uidetur auditu emensus scriptionem, qui et Aiiacem |et Maiiam per duo i scribenda existimauit: quidam unum esse |animaduertunt, siquidem potest et per unum i enuntiari, ut scriptum est. unde |illud <quod> pressius et plenius sonet per duo i scribi oportere existimat, |sic et Troiiam, et siqua talia sunt. inde crescit ista geminatio, et incipit |per tria i scribi coiiicit, ut prima syllaba sit coi, sequentes duae iicit. |0055| nam si est aliud, iacit, pro i a substituitur, ut <uim> uocalis obtineat |manente priore i, quae consonantis uicem implebat. at qui Troiam et Maiam |per unum i scribunt, negant onerandam pluribus litteris scriptionem, cum |sonus ipse sufficiat. hanc enim naturam esse quarundam litterarum, ut |morentur et enuntiatione sonum detineant, quod accidit et in eo quod |dicimus hoc est, cum ipsa uastitas litterae in enuntiatione pinguescat. |atque ipsa natura i litterae est ut interiecta uocalibus latius enuntietur, |dum et prior illam adserit et sequens sibi uindicat. et cum appareat per |unum <i> Troiam scribi apud Graecos et Maiam, non est nobis altera i |necessaria, cum in <Latino> nomine non scriptio immutetur, sed sola enuntiatio. |sic apud illos μυῖα per unum i scribitur, item Θυιάς. licet repugnent |Graeci quo minus haec i littera in unitatem cum aliqua uocali ueniat, ut |unam syllabam faciant, uelintque μυΐα καὶ Θυϊάς trisyllaba nomina esse, |uincet tamen illos natura teste praeclaro, qui ait |«υἱός θ᾽ υἱωνός τ᾽ ἀρετῆς πέρι δῆριν ἔθεντο», |nisi [si] hic uersus a duobus anapaestis incipit, quod nullo modo potest |fieri. sed quotiens, ut supra diximus, duabus uocalibus interiecta haec |littera est, duarum consonantium obtinet uicem. sic non erit acephalus |uersus |«Thyias ubi audito trepidant trieterica Baccho» |et |«Troiaque nunc stares» |et |«aio te, Aeacida, Romanos uincere posse». |nam nec Accium secuti sumus semper uocales geminantem, ubicumque |producitur syllaba, quoniam expedita debet esse condicio scribendi. |hic quaeritur etiam an per e et i quaedam debeant scribi secundum |consuetudinem Graecam. non nulli enim ea quae producerentur sic |0056| scripserunt, alii contenti fuerunt huic productioni i longam aut notam dedisse. |alii uero, quorum est item Lucilius, uarie scriptitauerunt, siquidem in iis |quae producerentur alia per i longam, alia per e et i notauerunt, uelut |differentia quaedam separantes, ut cum diceremus uiri, si essent plures, |per e et i scriberemus, si uero esset unius uiri, per i notaremus. et |Lucilius in nono |«iam puerei uenere, e postremum facito atque i, / |ut <puerei> plures fiant. i si facis solum, / |pupilli, pueri [et] Lucili, hoc unius fiet»: |item |«hoc illi factum est uni, tenue hoc facies i: / |haec illei fecere, adde e, ut pinguius fiat». |idemque peila quibus milites utuntur per e et i scribenda existimat, at |pilam qua pinsitur per i. hoc mihi uidetur superuacaneae esse |obseruationis. nam si omnino in scribendo discernenda casuum numerorumque |ambiguitas est, quid faciemus in his nominibus quorum scriptio discrimen |non admittit, ut aedes sedes nubes, cum et una et plures eodem modo |dicantur et scribantur? quid cum dicimus gestus fluctus portus, cum et |genetiuus singularis et nominatiuus et accusatiuus et uocatiuus pluralis eodem |modo scribantur? quid denique in iis quae ambiguitatem habent inter |nomina et uerba, <ut> rotas feras? nam tam hae rotae rotas faciunt, quam |0057| roto rotas [rotat], et fera feras et fero feras. sic nec aliter scribitur amor, |et ex nomine facit amoris, ex uerbo amaris. satis ergo collectum quaedam |per e et i non debere scribi, sed tantum per i, cum apud Graecos quoque |ex ueteri illa consuetudine inueniantur nomina quae per i scribuntur, |quamuis producte enuntientur. |quaeritur item, Iulii et Claudii et Cornelii utrum per unum i |productum an per duo debeant scribi. et ratio exigit ut huius Iulii per duo |i scribamus, tam Hercule quam huius pallii et huius graphii. non enim |tantum in masculinis hoc quaeritur, sed etiam in neutris, quoniam id |postulat ratio. nam quaecumque datiuo singulari o littera terminantur, o in i |mutant manentibus ceteris litteris et sic genetiuum faciunt, ut maximo |maximi, candido candidi. sic ergo in Iulio nihil aliud quam o debet |mutari et in pallio, [atque] ut fiat Iulii et pallii. aeque hanc eandem |<rationem> seruare debemus in nominatiuis pluralibus, etiamsi pauciores habeant |syllabas in nominatiuo singulari. sed quoniam inuenimus et nominatiuum |pluralem et datiuum eiusdem numeri esse, ut i littera terminatus |nominatiuus adsumpta s faciat datiuum, detracta redeat rursus ad nominatiuum, |ut in eo quod est boni bonis, mali malis, docti doctis, sic rursus e |contrario, Iuliis et Claudiis si detraxeris s, relinquetur Iulii et Claudii. |illud etiam adnotandum circa i litteram est, quod ea quae nos per |ae antiqui per ai scriptitauerunt, <ut> Iuliai Claudiai. sed et quidam in hac |quoque scriptione uoluerunt esse differentiam, ut pluralis quidem numeri |nominatiuus casus per a et e scriberetur, genetiuus uero singularis per a |et i, hoc quoque argumentantes, quod diaeresis, siue dialysis illa dicetur, |a nominatiuo plurali non fit, sed ex singulari obliquo, cum dicitur «aulai |in medio» et |«diues equum, diues pictai uestis et auri», |item rei nostrai, faciendai, magnai. sed nihil obstat quo minus hoc aut |0058| illo modo in utroque numero scribamus, cum multa alia quoque nobis |excogitanda sint, si uelimus diuersitate scriptionis ambiguitatem casuum |numerorumque discernere. |transeamus nunc ad u litteram: a plerisque superiorum primitiuus |et adoptiuus et nominatiuus per u et o scripta sunt, scilicet quia sciebant |uocales inter se ita confundi non posse, ut unam syllabam [non] faciant, |apparetque eos hoc genus nominum aliter scripsisse, aliter enuntiasse. nam |cum per o scriberent, per u tamen enuntiabant. sed ratio illos praesumpta |decepit. ante enim respicere debebant, an hae duae uocales essent. sed |cum in superiore disputatione demonstrauerimus u totiens consonantis uim |habere, quotiens pro eo ponitur, quod apud Graecos dicitur digamma, |nihil uetat hic quoque tantum speciem u litterae animaduertere, <sed> tamen |aliam potestatem. sic nominatiuus duas quidem u litteras habebit, sed |priorem pro consonante, posteriorem pro uocali scilicet positam. aeque |ab eisdem equus [equum] per u et o scriptus est, et quaeritur, utrum |per unum <u> an per duo debeat scribi. sed priusquam de hoc loquamur, |u litteram digamma esse interdum non tantum in his debemus |animaduertere, in quibus sonat cum aliqua adspiratione, ut in ualente et uitulo et |primitiuo et genetiuo, sed etiam in his <in> quibus <cum q> confusa haec |littera est, <ut> in eo quod est quis. nam si omnino haec uocalis esset, |0059| procul dubio haec syllaba longa esset, quoniam numquam duae uocales |conueniunt, nisi ut longam syllabam faciant. unde et in equo u pro |consonante posita erit; et auribus quidem sufficiebat ut equus per unum u |scriberetur, ratio tamen duo exigit. nam cum sit genetiuo casu equi, |datiuo equo, atque nouissima uocalis declinationis differentiam faciat nullam |mutationem recipientibus consonantibus, necessarium est ut equus quoque |saluam habeat consonantem quae est in equo et postea aliud u habeat, ut |adsumpta i faciat nominatiuum pluralem. animaduertimus tamen quibusdam |partibus orationis u litteram uitiose insertam, ut in eo quod est urguere |<et unguere>. itaque testis in utroque Vergilius, qui ait «quibusue |urgentur poenis» sine u, item |«ungere tela manu ferrumque armare ueneno». |nam quo minus unguo debeat dici apparet ex eo, quod nullum uerbum |<est> uo terminatum siue <iunctim siue> solute <ut> non eandem u seruet in |praeterito, ut uoluo uolui, eruo erui. at ungo unxi facit, quo modo pingo |pinxi, fingo finxi. et tamen in nomine quod hinc fingitur sic insertum |rursus u agnoscitur, ut euelli non possit, ut apud eundem Vergilium «et |pinguis unguine ceras»; et <in> consuetudine usurpatur unguentum. idem |accidit et in hircis, quos antiqui hirquos dicebant. nam quamuis nos in |0060| ipso hirco u litteram non interponamus in enuntiatione, tamen uidemus |remanere in deriuatione nominis quod hinc tractum est, ut eos qui sunt |in adulta aetate hirquitallos uocemus. in antiquo etiam uidemus locum |<hanc> litteram habere et in postico non habere † nam et antiquum ab eo |quod est quod apparet ex scriptione temporum. |nunc ad praepositiones transeamus atque incipiamus ab illa quam |Cicero in oratore adnotauit. uaria enim <est> consuetudo in eo quod est |ab et a et abs et au, ut cum dicimus a me, deinde ab illo, deinde abstulit, |deinde aufert, quod sane tantum in duobus uerbis usurpatum est, aufert |et aufugit. adicit his praepositionibus et illam quae scribitur per f |litteram, quam ab antiquis usitatam ait maxime in rationibus et in accepti |tabulis. nam quotiens acceptam pecuniam referebant, non dicebant a Longo, |sed af Longo. et ait religionem hanc scribendi apud paucissimos |remansisse saeculo suo. antiquos scimus et abs te dixisse: nos contenti sumus |a te dicere. scimus ipsos et ab Lucio dixisse: nos obseruamus ut <ab> |praeponatur his nominibus quae a uocali incipiunt, ut cum dicimus ab |Olympo. non adsumitur autem haec b littera, quotiens nomina a |consonante incipiunt, ut a Romulo. siquis itaque quaesierit, quare non ab |Iunone dicamus, sed a Iunone, meminerit hic litteram I pro consonante |positam, de quo latius et supra disputauimus. abs uero neque nominibus |0061| neque his partibus orationis cum quibus in confusionem non uenit adiungitur: |abs te autem duae partes orationis sunt: sed cum quibusdam uerbis in |unitatem concessit, ut abstinet, abscondit. haec enim pars orationis |composita est, et quoniam et acondit hiabat et abcondit durius sonabat, |interuenit s littera, quae exornaret [et] auditum. de qua scriptione illud |quaeritur, utrum per p an per b et s debeat scribi, quoniam ea quae apud |nos ψ litteram sonant putant plerique per p et s scribenda, quoniam et |Graeci pronuntiauerunt [per] ψ litteram constare ἐκ τοῦ πῖ καὶ σ. sed |qui originem uerborum propriam respiciunt, per b scribunt |* et in eo quod est appello, quod alterum sit nauem appellentis, aliud |uerbi causa pecuniam appellantis. uidemus autem prope in omnibus |uerbis quae a p littera incipiunt hanc praepositionem cogi ut d littera omissa |p geminet, ut in eo quod est paret apparet et in eo quod est ponit |apponit et pungit appungit. sic in his partibus orationis quae |incipiunt a littera c non facile potest hac praepositione admota sonare d |littera. haec similiter littera geminatur in eo quod est capio accipio. |itaque Lucilius |0062| «atque accurrere scribas / |dne an c, non est quod quaeras atque labores». |ille quidem non putauit interesse scripturae; sed si sonus consulitur, |interest aurium ut c potius quam d scribatur. at siquis in his quaerat |uocibus, quae incipiunt a littera t, merito indifferenter scribuntur attinet |attentus et adtinet adtentus, quoniam utralibet littera scripta eundem auribus |sonum reddunt. nec minus ea quae a g littera incipiunt uariant huius |praepositionis enuntiationem. nam interdum elisa d littera g geminatur, |ut aggerat. est etiam ubi necesse est hanc d litteram interire nulla alia |substituta, ut in eo quod est aspicio ascendo. at ubicumque t littera |scribitur nec in unitatem uenit cum alia parte orationis, sine dubitatione |uicem alterius partis orationis ostendit, et est coniunctio disiunctiua at, |ut Persius |«at te nocturnis iuuat impallescere chartis». |quod si erit per <d> scriptum ad, non tantum orthographia peccabit, sed |etiam significatio errabit. est etiam ubi transeat d in l, si ab hac eadem |littera uox sequens incipiat, ut est alligere, nec semper tamen, quoniam |dicimus adluere et adloqui et adlabi. abbitere etiam quidam geminata b |0063| maluerunt et dicere et scribere intermissa d. et <in> hoc nullam |differentiam putat esse Lucilius, qui ait |«abbitere non multum est d siet an b». |habet <et> ex praepositio obseruationem, in qua <interit> interdum x |littera, ut in eo quod est ebibit enuntiauit emouit. nec tamen possis ita |definire, ut dicas tunc hanc litteram interire, quotiens sequens uox incipit |a consonante. hoc enim arguit ipsa loquendi consuetudo, cum dicimus |excellere et extollere et exquirere. in eo quod est expectatus duplicem |scriptionem quidam esse uoluerunt, ut, quotiens cum uerbo quod est |expecto opperior praeposita haec pars orationis fuerit, e et x littera |contenta sit; quotiens autem cum uerbo quod est specto ludos † necessaria |esse s litterae insertior sit, ut in ipsa quoque scriptione ambiguitas |0064| deducatur eius quod est: expectare illum uolo et spectare mihi placet. uerum |uno modo utrumque scribi licet nec timere eam ambiguitatem, quae est |multis uerbis familiarissima, cum in hac littera x etiam s posita sit, |siquidem tam apud nos quam apud Graecos duplex sit et composita. |transeamus nunc ad aliam praepositionem. ob praepositio interdum |ponitur plena, ut est obire oberrare, interdum ad eam litteram transit, |a qua sequens uox incipit, ut est offulsit ommutuit: item et si p sequatur, |ut opposuit. similiter quidam et in eo quod est obstitit p seruare |maluerunt, quia haec littera semiuocali s confusa eius litterae sonum exprimit, quae |est apud Graecos ψ, atque hanc illi duplicem constare dicunt ex p et s. |huic similis est et sub praepositio, quae interdum b litteram seruat, |ut in eo quod est subdit; interdum mutat, ut supra dixi, in eam litteram |a qua sequens incipit uerbum, ut in eo quod est sufficit suffodit et in eo |quod est summouit sumministrauit atque in eo quod est supposuit. atque |animaduertimus in semiuocalem <s> transire, ut in eo quod est sustulit et |suscepit. nec non uariat significationem gemina enuntiatione litterae |sequentem uocem inchoantis, ut est succipere: aliud est enim amicum suscipere, |aliud aquam succipere. |at in praepositione de minimum est obseruationis, quantum ad |orthographiam, non quod ad significationem pertinet. plena enim in |compositionibus ponitur, ut deducere depellere demonstrare destruere. nam si |quando e in i litteram transit, ab alia praepositione originem ducit. cum |enim dicimus dimouit, ut est «dimouit obstantes propinquos» et |0065| «tua terris didita fama», iam non est a de praepositione, sed <dis, et> |unitatem quandam complectitur uocis. in hac tamen de praepositione, |quam dixi plenam praeponi, animaduertendum illud, quod imminuitur, si |quando sequens uox a littera e incipit, ut est derrare desse, <in> qua |enuntiatione sufficit ipsa productio. et quatenus incidimus in mentionem |praepositionis dis, adnotabimus et illam plenam praescribi ceteris, nisi his |partibus orationis quae incipiunt a littera m, ut dimouit, aut n, ut dinoscit, |aut l, ut diluit, aut b, ut dibucinat, aut g, ut digerit, aut si <a> d littera |incipit, ut diditus, quo modo Vergilius «tua terris didita fama», aut |in f litteram transire, si ab hac eadem sequens uox incipiat, ut diffudit. |per uero praepositio omnibus integra praeponitur, nisi cum incidit |in l litteram, adfinem consonantem, quam elegantioris sermonis uiri |geminare malunt quam r litteram exprimere, ut cum pellabor malunt dicere |quam perlabor. nec aliter apud Lucilium legitur, |«† in praepositionem per l liciendo quod est inducendo |geminat l». |pellicere malunt quam perlicere. unde et apud Vergilium non aliter |legimus, «pellacis Vlixi»; et a pelluendo peluis et apud antiquos | τρισυλλάβως pelluis, quae nunc in synaeresi peluis dicitur. |quatenus praepositiones persequimur, non alienum est re quoque |0066| praepositionem notare uel ideo, quia non contenta quibusdam partibus |orationis plena praeponi d litteram adsumit, ut in eo quod est redire et |redolere, quia duae uocales in concursu hiabant. sed interdum haec d |littera geminatur, quotiens ab eadem littera sequens uox incipit; nec tamen |semper, siquidem reddere dicimus geminata d, reducere <autem> simplici |utimur. unde adnotanda imperitia eorum qui sic redducere geminata d |littera uolunt enuntiare, quasi reddere, tamquam necesse sit totiens eam |duplicem esse, quotiens sequens uox ab eadem littera incipit. |trans quoque praepositio non nullam habet obseruationem. nam |interdum plena est, ut transtulit, interdum minuitur, ut traiecit traduxit. nec |non ab aliis plene ponitur, ab aliis lenitatem intuentibus minuitur, ut in |eo quod est transmisit et tramisit: alii transposuit, alii traposuit. quae |obseruatio orthographiae mixta est <et> ὀρθοεπείας, quae etiam si habet |instructionem suam, tamen huic quaestioni familiariter implicata est. in | ὀρθοεπείᾳ enim quid decentius sit et quid lenius quaeritur, nec laborat |ille qui scribit circa id quod dicitur χαριέστατον. in ὀρθογραφίᾳ eo |scrupulosior quaestio est, quod non numquam unus sonus est aut perexigua |suspicione diuersus. interim quaeritur scriptio, ut cum dico eiecit, et |alius per unam i litteram scribit, alius per duas, cuius iam mentionem |fecimus, cum de litterarum potestate loqueremur: quapropter |supersedendum existimo. |nec minus de u littera locuti sumus, quam interdum uicem |consonantis obtinere diximus, ut cum scribimus uultum et geminata u diuersa |potestate ponitur. sic rursus cum scribitur nominatiuus genetiuus et omnes |deinde casus, item primitiuus, et siqua his nomina similia sunt, eandem |0067| obseruationem habebunt; et illam scriptionem, qua nominatiuus u et o littera |nominabatur, relinquemus antiquis. |uarie etiam scriptitatum est mancupium aucupium manubiae, siquidem |G(aius) Caesar per i scripsit, ut apparet ex titulis ipsius, at Augustus [i] per |u, ut testes sunt eius inscriptiones. et qui per i scribunt, <manibias>, illam |rationem secuntur, quod aliae quoque denominationes per eandem litteram |exeant, ut cum manicas <dicimus et> maniculam, quibus tamen opponi potest, |quod per u manuleus dicimus. item qui aucupium per u scribunt, putant |ab aue occupanda dictum; at qui aucipium, ab aue capienda, cum a |litterae in i familiaris transitus sit. quibus aeque opponi potest non minus |in u transire quam in i: nam et ab amico fit inimicus tantum et a salso |insulsus. relinquitur igitur electio, utrumne per antiquum sonum, qui est |pinguissimus et u litteram occupabat, uelit quis enuntiare, an per hunc |qui iam uidetur elegantior exilius, id est per i litteram, has proferat uoces. |sunt etiam quaedam uoces in quibus u littera uidetur esse superuacua, |ut cum et scribimus et pronuntiamus urguere <et unguere>, siquidem et |urgeo et ungo hanc non desiderant litteram, ut apparet ex scriptis |antiquorum, <quorum> elegantiam et auctoritatem sequendam supra diximus, |cum enuntiandi et scribendi † soluta sit difficultatem. hinc non nulli |inuenti sunt qui distinguere quoque sine u littera et scribere et dicere |maluerunt adicientes et illam rationem, quod distinguere est interposito |puncto diuidere atque diducere. nec non quidam hoc ipsum distinguere |arbitrantur dictum παρὰ τὸ τέγγειν, siue quod distinguatur res illa quae |0068| scribitur, siue quod tingat id quod inscribitur. tamen in hac uoce sic u |litteram occupauit consuetudo, ut non facile possit euelli. |non nulli etiam uarie modo per u modo per i scripserunt <artubus et> |artibus, ut, <si> cum significatione artus essent, ut arcus et partus, u littera |in datiuo <et ablatiuo> seruaretur; si uero essent artes, ut arces et partes, |tunc idem illi casus per i litteram scriberentur. mihi uidetur nimis |rusticana enuntiatio futura, si per u extulerimus. ita tamen existimo |enuntiandum, ut nec nimis i littera exilis sit nec, u litteram <si> scripseris, |enuntiationis sono [cum] nimis plena. ac meminerimus artis ὀρθοεπείας |esse ut, siue hanc siue illam litteram scripseris, enuntiationis sonum |temperet. idem puto et in clipeo per i scripto obseruandum, nec audiendam |uanam grammaticorum differentiam, qui alterum a clependo, <alterum a |cluendo> putant dictum. |et de h littera quaeritur, quae se [cum his] aut inseruit uocalibus |aut praeposuit: inseruit, ut in his, uehemens reprehendit, cum elegantiores |et uementem dicant et reprendit secundum primam positionem; prendo |enim dicimus, non prehendo. [at] praeposuit, ut cum dicimus [hostis |harena harenae] halicam et haliculam, cum ab alendo possit alica dici et |aliculam existiment dictam, quod alas nobis iniecta contineat. hortus |quoque non desiderabat adspirationem, quod ibi herbae oriantur, id est |0069| nascantur; sed tamen a consuetudine accepit. et cohortes aeque a cooriendo |ex eodem loco dictae sunt; sed tamen differentiam quidam esse maluerunt, |ut cohortes militum cum adspiratione a mutua hortatione dicantur. |item non nulli harenam cum adspiratione, siue quoniam haereat, siue |quod aquam hauriat, dicendam existimauerunt; aliis sine adspiratione uidetur |enuntiandam. nos non tam propter illas causas quas supra proposuimus |<harenam dicimus>, quam propter originem uocis, siquidem, ut testis est |Varro, a Sabinis fasena dicitur, et sicut s familiariter in r transit, ita |f in uicinam adspirationem mutatur. similiter ergo et haedos dicimus cum |adspiratione, quoniam faedi dicebantur apud antiquos: item hircos, quoniam |eosdem aeque fircos uocabant. nam et e contrario quam antiqui habam |dicebant, nos fabam dicimus. |cilonem quoque et cocleam et cocleare sine adspiratione scribemus, |et quicquid per consuetudinem aurium ita licuerit enuntiare. non enim |firmum est catholicum grammaticorum, quo censent adspirationem |consonanti non esse iungendam, cum et Carthago dicatur et pulcher et Gracchus |et Otho et Bocchus. |t quoque et d litterae, quae sunt inter se adfines, non nullam habent |obseruationem, ne intempestiue inuicem succedant. nam scimus diuersas |partes orationis fieri, cum modo per d, modo per t scribimus. <at> cum t |coniunctionem disiunctiuam facit, <ut> |«at regina graui iam dudum saucia cura»: |ad per d praepositionem, ut |«ad te confugio et supplex tua numina posco». |item quit [uerbum] per t scriptum uerbum est tertiae personae, cuius |prima est queo: at per d pronomen neutri generis. similiter quot per t |aduerbium numeri est, cui contrarium est quod per d, pronomen aeque |generis neutri. aliud est enim quod uolumen et quot uolumina. nam |0070| quod uolumen per d debet scribi, quot uolumina per t, et est aduerbium |numeri, quod solet quosdam apud poetas confundere, ut est |«quot prius aeratae steterant ad litora naues». |qui enim per d scribunt, turbant sententiam, cum pronomen accipiunt |pro aduerbio numeri: est enim tot nymphae, quot naues ante fuerant. |non dubitatur uero quin apud per d scribi <debeat>, quia nulla praepositio |t littera finitur [statim melius sonat] propter nimiam t litterae exilitatem. |sed uero coniunctio, quamuis lex grammaticorum per t litteram dicat, |quoniam d littera nulla coniunctio terminatur, nescio quo modo tamen |obrepsit auribus nostris et d litteram sonat, cum dicimus |«progeniem sed enim Troiano a sanguine duci / |audierat». |ubi quaerendum erat, contrane ac loquimur scribendum sit, an secundum |scriptionem loquendum. |q quoque littera facit differentiam uocum ab antiquis maxime |obseruatam. <nam cum> quotiens pro aduerbio temporis scribebant, q littera |utebantur; <quotiens> pro praepositione, c ponebant. aliud est enim «cum |subito adsurgens», aliud cum fluctu. et haec pronomina, cuius et |cui, per q censuerunt quidam scribenda, quo magis seruaretur origini |fides, ut, quo modo quis inciperet a q, sic quius qui. hoc amplius, quo |pinguior esset enuntiatio, o quoque inserebant et per quo quoius quoi |0071| scribebant. nos ad breuitatem festinauimus scribendi et illam pinguitudinem |limare maluimus, tam Hercule quam cur magis <scribimus, quam> quor, |quod genus est ἐτυμολογίας. est enim cui rei, quod significat ob |quam rem: ex hoc retinuit consuetudo hodierna ut diceremus quare, |quod una syllaba castigatum fit cur, quod nos contenti sumus per c |scribere. et de quaestionibus quidem ad rectam scriptionem pertinentibus, |quantum memoria suppeditauit, [et] in praesentia interim satis sit. |ad ceteras igitur quaestiones transeamus, in quibus animaduerto apud |plerosque confusam tractationem ὀρθοεπείας et ὀρθογραφίας, cum inter |se distent. nam <in> ὀρθοεπείᾳ non quaeritur, quo modo scribendum sit, |cum ad uocem legentis adlegatus sit ille qui scripsit, sed est quaestio in |loquendo, ut forpices et forcipes et arcesso et accerso. <in> his enim |minimum erit dinoscere, quo modo dicantur: proinde ac dixero scribes. in |quibus tamen adnotabimus ueteres per transmutationem syllabae forcipes |dixisse. nam et Vergilius «uersantque tenaci forcipe massam»: |forcipes dicimus ab eo quod formum capiant, id est calidum. et in eo quod |est arcesso et accerso putauerunt quidam differentiam esse, ut accerso |sit uoco tractum ab acciendo, arcesso summoueo ab arcendo tractum. sed |errauerunt: arcesso enim pro eo quod est arceo numquam positum est. |uerum quod putant r litteram obstare significationi, errant: d enim non |minus in r litteram transit, quam in c, cum dico et accedo et accommodo |† quam apud antiquos in aruorso, in aruorsario. unde pro audiculis ab |audiendo auriculas dicimus et meridiem pro medio die loquimur. ideo ergo |0072| nihil interest, utrum arcesso an accerso dicamus eadem significatione |manente. at proprium ὀρθογραφίας est, quotiens in uocis enuntiatione |nihil uidemus ambiguum, at in scriptione tota haesitatio posita est, ut, |cum dico Troia, per i unum an per duo scribere debeam; et coicit utrum |per unum i an per duo an per tria † utcumque est non littera succedat |i tacita et alterae i succedat rursus altera i manente priore, quae pro |consonante posita est, et sic fiat eiiicit et coiiicit, de qua re in |superioribus plenius dictum est. item cui utrum per q an per c debeat scribi, |quia non nulli inuenti sunt qui q litteram illo catholico tuerentur, quod |in nulla uoce per declinationem prima littera immutetur. ita cum sit quis, |quius et qui per q litteram censent scribendum. nec <non> potest in |quibusdam ὀρθογραφία cum ὀρθοεπείᾳ misceri, ut enuntiatio cum scriptione |pariter titubet, ut in accusatore <et> comisatore, ubi quaeritur geminatis |consonantibus an simplicibus scribendum et enuntiandum <sit>. in quibus mihi |placet ut accusator per duo c et [comisator] per unum s scribatur: nam, |quo modo in eo quod est incusare, cusare nihil est, et <in eo quod est> |accendere cendere per se nihil est, dicimus tamen et accendere et |incendere. at in comisatore utramque consonantem simplicem ponamus: nam |aut a comitate uox dicta est aut a Graeco παρὰ τὸν κῶμον. s uero |geminata uocis sonum exasperat. sic pariter et elegantiam enuntiandi et |scribendi breuitatem consequimur. |nec non et ibi ὀρθοέπεια ὀρθογραφίᾳ coniuncta est, ubi |quaeritur faenoris an faeneris dicamus, quoniam nomen inde tractum dicimus |0073| faeneratorem. item facineris, non facinoris, quoniam facinerosum uocamus. |sic etiam delirus placet Varroni, non delerus: non enim, ut quidam |existimant, a Graeco tracta uox est, παρὰ τὸ ληρεῖν, sed a lira, id est sulco. |ita sicuti boues, cum se a recto actu operis detorserint, delirare dicuntur, |sic qui a recta uia uitae ad prauam declinant, per similitudinem |translationis item delirare existimantur. placet etiam ut Delmatiam quoque, |non Dalmatiam pronuntiemus, quoniam a Delmino, maxima <eiusdem |prouinciae> ciuitate, tractum nomen existimatur. ferias etiam, non fereas, |quoniam apud antiquos fesiae, non feseae dictae sunt. item arispex ab ariga, |quae est hostia, non aruspex. et quamuis commendo dicamus, tamen |commando in consuetudine est. |hinc nascuntur etiam quaestiones interdum, quae consuetudinem nouam |a uetere discernunt, utrum absorbui an absorpsi <dicamus>, cum ad hanc |disputationem pertinere non debeat, nisi quod proprium est ὀρθογραφίας, |utrum per b <absorbsi> an per p absorpsi scribi debeat. et placet aliis |scribendam b litteram, quoniam sorbere dicamus, aliis p, quoniam |quaecumque apud Graecos per ψ scribuntur [et constat haec littera ἐκ τοῦ | πῖ καὶ σίγμα], apud nos per p <et s> scribenda sint; idemque in similibus |0074| seruandum, ut in eo quod est urps et nupsi et pleps ac ceteris. mihi |uero placet ut in Latino sermone antiquitatis religio seruetur, ut potius |sorbui [ut] secundum auctoritatem eruditissimorum et eloquentium |uirorum dicamus, quam sorpsi, cum recens haec declinatio a sordidi sermonis |uiris coeperit. item terui et triui non adscribo huic disputationi, sed |consuetudinis nouae et ueteris adnotationi. nam et Vergilius secutus antiquos, |cum posset dicere teruisse non impediente metro, maluit dicere |«nec te paeniteat calamo triuisse labellum» |et «hinc radios triuere rotis». |hinc nascuntur etiam diuersarum significationum quaestiones, actarios |an actuarios et dicere et scribere debeamus, cum actuarios generaliter |quidem ab actu appellemus, actarios uero scriptores actorum. nec non et |eum qui actum agit actuarium uocari uoluerunt: item alium esse cilonem, |alium chilonem, et cilones uocari homines angusti capitis et <ob>longi, |chilones uero improbioribus labris homines a Graeco παρὰ τὰ χείλη. |talis quaestio est <et> circa cohortes et coortes, ubi diuersam uoluerunt |significationem esse grammatici, ut coortes sint uillarum, unde homines |cooriantur pariter (oriri enim apud antiquos surgere frequenter significabat, ut |apparet ex eo quod dicitur: oriens consul magistrum populi dicat, |quod est surgens): at cohortes militum a mutua cohortatione. nam chortes |audimus quidem uulgo, sed barbare dici. de superiore differentia mihi |aliud uidetur (cum superius de adspiratione loquerer, ostendi id quoque, |0075| illam sibi locum fecisse, cum alioquin non desideraretur, ut in uehemente |et in reprehenso, cum uemens et reprensus sine adspiratione emendatius |dicatur): nam tam militum quam rusticorum cohortes sunt, siquidem et milites |e rusticis et ex eiusdem regionis hominibus conscribebantur, ut et agnoscere |et tueri inuicem possent. quod genus utilitatis etiam apud Homerum est, qui ait |«ὡς φρήτρη φρήτρηφιν ἀρήγῃ, φῦλα δὲ φύλοις». |sane aspergo et aspargo habent differentiam suam, siquidem aspergo |uerbum <est>, aspargo nomen. itaque et Vergilius ait «salsa spumant |aspargine cautes». |aquam quoque per q scribentes nomen ostendimus [et trisyllabum], |per c uero uerbum ab eo quod est acuo [et acuere], utinam acuam. |aurifex melius per i sonat, quam per u. at aucupare et aucupium mihi |rursus melius uidetur sonare per u quam per i; et idem tamen aucipis |malo quam aucupis, quia scio sermonem et decori seruire et aurium |uoluptati. unde fit ut saepe aliud scribamus, aliud enuntiemus, sicut supra |locutus sum de uiro [uero] et uirtute, ubi i scribitur et paene u |enuntiatur. unde Ti(berius) Claudius nouam quandam litteram excogitauit similem ei |notae quam pro adspiratione Graeci ponunt, per quam scriberentur eae |uoces quae neque secundum exilitatem <i> litterae neque secundum |0076| pinguitudinem <u> litterae sonarent, ut in uiro et uirtute, neque rursus |secundum † latum litterae sonum enuntiarentur, ut in eo quod est legere |scribere. itaque audimus quosdam plena oi syllaba dicere quoi et hoic |pro cui et huic, quod multo uitiosius est, quam si tenuitatem y litterae |custodirent. est autem ubi pinguitudo u litterae decentius seruatur, ut in |eo quod est uolumus nolumus possumus. at in contimaci melius puto i |seruari: uenit enim a contemnendo, tametsi Nisus et contumacem per u |putat posse dici a tumore. |comprimo quoque per i malo scribi, quamuis compressus dicatur; et |e contrario decem audacius dixerim, quamuis inde decies trahatur, |quoniam, ut supra dixi, sono usitatiore gaudet auditus. |Niso etiam placet ut benificus per i scribatur, quo modo malificus, |quod uideo consuetudinem repudiasse. non enim, si hae duae litterae, e |et i, per ius adfinitatis recipiunt immutationem. ideo necesse est illas |0077| utique semper immutari. item antiquos ait per e et i scribendum, quoniam |significet ante. quod mihi frigidum et ineptum uidetur, et multo frigidius |illud, quod illi quoque apud illum in utraque syllaba per e et i |scribuntur, quod uitiosum est. in superiore enim nomine est saltem aliqua mentio |e litterae <in> τυμολογίᾳ, hic nulla. |sane basim et peluim per i scribamus, quoniam et basicula et |peluicula scribitur, et ablatiuo casu i finiuntur, ab hac basi et ab hac pelui. |alimenta quoque per i elegantius scribemus, quam alumenta per u. |quasdam uero scriptiones antiquis relinquamus, ut in eo quod est |cur. illi enim per quor scribebant, ut supra dixi: nam et ipsum cui per |quoi, quo pinguius sonaret, <scribebant. nos> contenti sumus per cur |scribere, ut plenitudine quoque sufficiat: nam est cui rei. mium et commircium |quoque per i antiquis relinquamus, apud quos aeque et Mircurius per i |dicebatur, quod mirandarum rerum esset inuentor, ut Varro dicit. nostris |iam auribus placet per e, ut et Mercurius et commercia dicantur. item |miis per i, non meis per e, ut Terentius |«at enim istoc nihil est magis, Syre, miis nuptiis aduersum». |coniunx et seiunx sine n [non] putat Nisus esse scribendum, |quoniam genetiuo casu faciant coniugis et seiugis: mihi uidetur non |0078| euellendam hanc n litteram, quam sonus enuntiationis insistit. nam quamuis idem |<dicat> non esse onerandam superuacuis litteris scriptionem, rursus non |fraudandum sonum existimo, cum et leuior ad aures et plenior ueniat, ut in |abstinente <s> arcessitum est et in ambitu b. sit ergo licet coniugis |genetiuo casu et seiugis, coniux tamen et seiux subtracta n littera et |difficilius enuntiabitur et asperius auribus accidet. sane illo catholico se Nisus |tuetur, quo dicit in declinationibus <numquam n> litteram perire, quae sit |in primis positionibus, ut pudens pudentis, prudens prudentis, decens |decentis. ita si coniux habet n litteram, necessarium, inquit, erit ut |genetiuus quoque n litteram habeat. etsi id quoque ipse spectare debuit, |numquid amphiboliae tollendae gratia consuetudo n litteram omiserit, <ne sit> |ambiguum, utrum ab eo quod est coniunx trahatur, ut <sit> a nomine, an |a uerbo quod est coniungo. non esse item illud uerum, quod quidam |putant, seruandam esse utique n litteram a prima positione per ceteras |declinationes, manifestum est uel ex his, quod fingor dicimus et tamen fictus |et pingor et tamen pictus. nec non et ipsa n littera in locum m <litterae> |succedit, ut cum dicimus clandestinum, cum ab eo trahatur quod est clam, |item sinciput, quod est semicaput. sed non ubique obtinendum. nam et |non numquam plenius per n quam per m enuntiatur, ut cum dico: etiam |nunc, quamuis per m scribam, nescio quo modo tamen exprimere non |possum. sequenda est uero non numquam elegantia eruditorum uirorum, |0079| qui quasdam litteras lenitatis causa omiserunt, sicut Cicero, qui foresia et |Megalesia et hortesia sine n littera libenter dicebat et, ut uerbis ipsius |utamur, «posmeridianas quoque quadrigas 'inquit' libentius |dixerim quam postmeridianas». sic et dossum per duo s quam per r |dorsum quidam ut lenius enuntiauerunt. ac tota r littera sublata est in |eo quod est rusum et retrosum. |cocum non nulli in utraque syllaba per q scribunt, non nulli et |inserta <u>: in uerbo etiam quoquere per quo. Nisus censet ubique c |litteram ponendam tam in nomine quam in uerbo, quod mihi nimium uidetur |exile. nam sicut non est prima syllaba oneranda, sic sequens uidetur |explenda. eo decentius apud Vergilium legitur «et † caeteram coquit |improbus hastam», secunda syllaba per q scripta, quam ut utraque per |c <scripta> enuntietur k. locutionem quoque Antonius Rufus per q dicit |esse scribendam, quod sit ab eo quod est loqui; item periculum et |ferculum. quae nomina contenta esse c littera existimo, tam Hercule quam |illos uitiose et dicere et scribere, <qui potius> per quo quotidie dicunt, quam |per co cotidie, cum et dicatur melius et scribatur. non enim est a quoto |die quotidie dictum, sed a continenti die cotidie tractum. |nimiae rursus elegantiae sectatores non arbitror imitandos, tametsi |Nisus auctor est ut comese et consuese per unum s scribamus et dicit |rationem, quia iuxta productam uocalem <geminata> consonans progredi non |0080| soleat, et quoniam antiqui non geminauerint <consonantes>, sed loco |geminationis notam superposuerint. in quibus error eius manifeste |deprehenditur. nam geminari consonantes productis uocalibus iunctas usus ostendit, |in quo dicimus etiam errasse saltasse abisse calcasse. quis autem nescit |malum una l littera scriptam multum distare a Mallo eodem elemento |geminato? illud uero argumentum quod dicit, notam solitam superponi, |ostendit in enuntiatione solere geminari. et quid iam interest, utrum notam |an litteram ponas, cum alterutram tibi necessitas exprimat? sane in eo |quod est narrare obseruatum est ut unum r scriberemus, quoniam uenit |a gnaro, cui est contrarium ignarus. rursus quia pullum per duo l |scribimus, obseruauerunt quidam ut paullum repetito eodem elemento |scriberent. quod mihi non uidetur, quoniam enuntiari nullo modo potest, et |non est necesse id scribere, quod in uerbo non sonet. hic autem mihi |a longitudine syllabae antecedentis huic litterae obstatur. est enim quam |Graeci dicunt δίφθογγος, iuxta quam omnino geminari consonans non |potest. |non nulli circa synaliphas quoque obseruandam talem scriptionem |existimauerunt, sicut Verrius Flaccus, ut, ubicumque prima uox m littera |finiretur, sequens a uocali inciperet, m non tota, sed pars illius prior |tantum scriberetur, ut appareret exprimi non debere. est etiam ubi uocales |0081| subducebantur, si id aut decor compositionis aut metri necessitas exigebat, |ut «adeo in teneris consuescere multum est». |de adspiratione, nisi fallor, aliquid iam locuti sumus. repetendum |tamen existimaui sermonem propter eos qui Hymnidem hyacinthum et |hymenaeum uarie scripserunt. alii enim praeponendam adspirationem |putauerunt, alii tamquam non necessariam omiserunt, quoniam scilicet in communi |lingua Graecorum numquam non adspirationem in se habet y littera, |quotiens inchoat uoces. nam quod ad Latina pertinet, in quibus late aliquid |ambigitur, antiquorum consuetudo respicienda est, quibus moris fuit pro |hac adspiratione litteram dicere f. itaque harenam iustius quis dixerit, |quoniam apud antiquos fasena erat, et hordeum, quia fordeum, et, sicut |supra diximus, hircos, quoniam firci erant, et haedos, quoniam faedi."
}
