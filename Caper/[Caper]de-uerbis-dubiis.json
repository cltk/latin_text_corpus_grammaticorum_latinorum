{
   "author":"Caper",
   "title":"[Caper] de uerbis dubiis",
   "edition_new":"",
   "edition_keil":"GL 7,107,4-112",
   "text":"|in singularibus uerbis multa dubia habentur. ea per ordinem |<litterarum> exequemur. |auellanae nuces et abellinae. acris et acer, quamuis dicant plerique |acris femininum, acer masculinum: sic alacris et alacer. accersere ab |acciendo; accersi, non accersiui. accusare arguere, incusare queri. accipiter, |non acceptor. adulor illi. adsentio, quia adsensi, non adsentior. adstringe, |non astringe. adulterina adulterata, at adultera quae adulterat. aduenticia |caena, non aduentoria. aemulor illum, non illi. alium, non alius, quia alia. |aluearia, non aluinae. aluus haec nunc, sed apium hic. alica, non halica. |alioquin adfirmatiuum est. amolum, non amulum, quod non molatur. |ambobus non ambis, et ambabus. amplector semel, amplexor saepius. |ambitio, quando fit; ambitus, cum factus est. amaracus haec. anas et anus, |utrumque femininum est. angor nomen et uerbum est. antidotus haec. |0108| aquilus color nigro proximus. arcubus pugnatur: sunt enim ab arcu: arces |autem arcibus faciunt. artus artubus, artes artibus faciunt. arteriae hae. |artolagoenus [ab assidendo]. attagenae hae. atramentarium, non |atramentale, ut lignarium et armarium. austerus, non austeris [et austera], et |austere, non austeriter; item austera et austerum. assiduus, non adsiduus, |ab assidendo. ausculta, non asculta. axiculus hic, quia hic axis. |baculum hunc, non hoc. balneum et balneas, non balineum. binas |tabulas dicimus, non duas: semper enim pluraliter tabulas dicimus: at |epistolas duas, non binas, quoniam singulariter epistola dicitur. sic et |Graeci obseruant. bibere, non biber. bracas, non braces. |cannabe hoc, non cannabis. carbasus haec, non hic. caduceus hic, |non caduceum. catinus hic, non catinum. canulus haec, canuli hae. |cardo hic, non haec. camarus, non cambarus. cetariae tabernae, quae |nunc cretariae non recte dicuntur. cercinus, non circinus [cucumis haec, |non cucumer]. cinctus, non cinctum. cinis hic uel haec, non hoc <ciner>. |cliens tam hic quam haec. clibanus hic, non clibanum. clatri hi, non |haec clatra. clunis hic, non haec. coturnices, non cocturnices. colus haec |0109| lanificii. corbes hae, non hi. cornu bouis, cornus arbor. consueo, non |consuo; consuere, ut feruere. congius hic. coclea sine h. cocinaria, non |cocinatoria. colustrum recte. crustulum hoc. crebro, non crebre. |cucurbicium pirum, non cucurbitinum. cucumis, non cucumer. curriculum hoc, |ut Varro, alii hunc. |delirare et delerare ἀπὸ τοῦ λήρου. dei, non dii: nam et deabus |Cicero dixit: igitur deis ratio, diis consuetudo. deletum, non delitum quod |quis deleuit. diploma, non duploma aut duplomum. Dis pater, non Ditis. |dorsum, non dorsus. |erumna, non eramna. ebur, non ebor. elephantus, non elephans. |enutrire alica recte. eliganter ab eligendo. exemplar, non exemplare: |exemplar autem quod transfertur, exemplum quod fertur, quamquam alii |contra. exenterauit ἀπὸ τῶν ἐντέρων [ab interioribus] a uisceribus. |fabrica ars, opera fabrilia. fascinum hoc. faex pluralem non habet. |feruunculus a feruore, non furunculus. ficos, non ficus, nec ficibus, sed |ficis. fido, non fideo. fibres hi, non fibrae. filiabus recte. forcipes fabri. |0110| freni hi et haec frena et hoc frenum: nam hic <frenus> non est. fruges |hae. frons et frontes hominum, frons et frondes arborum. |gelu sine s. gibber uitium, homo gibberosus. glutinum non glus: |Virgilius gluten dixit. gluttus et gluttire et ingluuies gula. gratuito ratio, |gratis consuetudo. |hapsus lanae uellera, non apsus. |intro in locum, intus in loco. incudem hanc recte. insipiens non |insapiens. itiner ratione, iter consuetudine. iuuentus multitudo, Iuuenta dea, |iuuentas aetas. |marginem hunc, non hanc. manulei hi. maeandrum recte dicunt. |males bestiae quaedam, non melones. materia, non materies, quia |materiarius. malleus hic, non hoc malleum. menda et mendum recte. |margarita haec <singulariter generis> feminini et haec pluraliter neutri. mereor |de te, mereo aera. mergites messorum, mergi aues. mordicus recte. |motacilla recte. |ninguit sic effer, non ningit. nomenculator recte. |ostrea et ostreas, quia nullum animal speciale neutrum est. |palmus in mensura, palma in manu. partus partubus, at partes |partibus. palpetrae per t genae, palpebrae per b pili. pexo capillos et repexo |0111| recte. pelagus neutrale est nec habet pluralem. pessulum, non pestulum. |priuilegium, quod priuet lege, non primilegium. prunam feminine dicimus |carbonem, pruna neutraliter poma. pumex hic recte. puteanam, non |putealem. puluis hic, non puluer. |quadrata amphora. quatinus coniunctio causalis est, quatenus |<aduerbium> loci aut temporis. quando temporale, quanto causatiuum. |rapum hoc, non rapa. horum retium, non retum, quia genetiuus |numquam pauciores syllabas habet quam nominatiuus. |sartum, non sarsum. sanguis hic, non sanguen. sarcinatorem recte. |saepes haec recte. sal hic, sales ioci sunt. scrupulus hic. serpentium, |non serpentum. similaginem farinam recte. sterquilinium hoc. striges |[strigis], non strigae: striga interuallum turmarum, ubi equi stringuntur. |stipes, non stips. sternuit, non sternutat. stimulus hic. succilus, cum |sanguis se cilio subfundit. cilium autem inter oculos et supercilium est. |0112| talio haec. tenta et extenta recte. tersum, non tertum. tundo tutudi. |uallus haec, qua frumentum excutitur. uatillum hoc. uates olim uatios |dicebant. uas, alii uasum. uesper stella, uespera tempus. uectes hae et |hi, ut ueteres. unguis, non ungis. uulpes, quasi uolipes. utensilia et |utilia. upilio, nunc opilio. utrisque manibus et utraque manu recte."
}
