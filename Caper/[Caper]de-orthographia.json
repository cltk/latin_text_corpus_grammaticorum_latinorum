{
   "author":"Caper",
   "title":"[Caper]de orthographia",
   "edition_new":"",
   "edition_keil":"GL 7,92-107,2",
   "text":"haec uia quo ducit? dicemus, non ubi. [cato] descendit dicimus, |non discendit. interrogamus: quo die uel qua hora solet ire foras et |esse foris? |eiecti in litus dicamus, delati in portum. |intro imus uel inrumpimus, intus sumus. |uado ad grammaticum uel ad medicum, disco apud istos dicendum. |in profundum nummi et in arcam conduntur. inuehor et iocor in |Marcum, incidit in manus meas inimicus, et in manus aquam poscimus. |ueteres autem aquam manibus pedibusque dixerunt. in mentem uenit, non |in mente. |oblitus ne sis nostri, non nos: ueteres tamen et hoc modo dixerunt: |et inuideo tibi diuitiis, non diuitias. |comesor comesa comesum uti dicas, messor messura messum. |0093| seui messem, non serui dicendum. |pulchrum cum h scribendum, sepulcrum sine h. |cella penaria, non pinaria dicendum. |praecoqua dicendum, praecocia deridendum. |peperaria mola non dicendum est, sed piperaria. |thesaurum sine n scribendum, non thensaurum et cetera. |misertus mei per genetiuum dicimus, at per accusatiuum miseratus me. |pecto caput, non pectino, et pexum, non pectinatum. sic et pexi |memet hodie et pectam cras. sic nexi a necto. |ructo et nausio dicendum, quamuis quidam ueteres ructor et |nausior dixerint. non egeo, non eges, non eget dicendum, non autem egeor |et egeris. |dico me uicturum, dico illum uicturum, non uinciturum. sic quoque |ficturum et picturum dicendum, non pinciturum. |fido mihi, confido tibi, et fidimus nobis, confidimus uobis. sic fidere |media correpta. nam si esset fideo, ut tepeo rideo, faceret fidere, ut |tepere ridere. |sordet acet anet floret calet squalet aret splendet uiget, haec |perfecta sunt; at inceptiua sordescit acescit anescit florescit calescit squalescit |arescit splendescit uigescit. |suffragor, non suffrago. sic suffragatus sum, non suffragaui. |0094| euentura mihi praesago praesagis praesagit, nos praesagimus, uos |praesagitis, illi praesagunt. |hic pecten, hic lien, hic rien, sic tibicen fidicen liticen dicendum. |praeses praesidis facit. |ambos et duos accusatiuo dicimus, ambo et duo nominatiuo. |acer inermus infirmus faciunt pluraliter acri inermi infirmi. at acris |inermis infirmis in plurali numero faciunt acres inermes infirmes. sic |hilarus hilari facit, hilaris hilares. |nostri nostrorum nostrum uenit a nos: sic uestri uestrorum uestrum |uenit a uos. |uas uasis facit genetiuo singulari; et datiuo plurali uasis facit, non |uasibus, et genetiuo uasorum, non uasuum. |odea musea Serapea Isea Mausolea caducea dicendum. |non est sorbo, sed sorbeo, nec sorbsi, sed sorbui. sic et absorbui, |non absorbsi, ut Lucanus. |coactus, non coctus dicendum. abscondi, non absconsi. sic et |absconditus, non absconsus dicendum, et lassatus, non lassus. |alter e duobus, unus e tribus uel pluribus. |descendi in solium maius, non maiorem. |bina ac trina dicenda sunt quae sunt semper pluralia, ut binos ludos |plerumque spectauimus uno die; sic trinos circenses. |fruitus sum illa re: ueteres dixerunt: fruitus uix illam rem. |0095| somnio dicendum, non somnior, et somniaui, non somniatus sum. |illud scamnum dicendum, at ipsum, non ipsud. pauper uir et mulier |dicendum, non paupera mulier. |Graeca nomina, ut Phryne et phalanx et Phronimus, per p et h |scribenda: Latina, ut fallere et facile, per f scribenda. |cum, si praepositio erit, per c scribendum; si aduerbium temporis |aut causale, per q. |omnia aduerbia numeri sine n scribenda sunt, ut milies centies decies: |quotiens totiens per n scribenda sunt. |nullum pronomen per t scribitur, sed per d, ut quid dicis? quid |agis? quid scribis? quid facis? per t autem, uerbum ubi erit, scribitur, |ut inquio inquis inquit, eo is it, et aduerbium numeri, ut quot tot, et |monoptoton, ut lact: licet quidam negent illud nomen muta posse finiri, |et ideo dicant lacte esse dicendum, non lac aut lact. ad praepositio per |d, at coniunctio per t scribi debet. |exsul cum addito s scribendum est etymologiae causa, a solo |quoniam uenit. |formosus sine n scribendum est ab etymologia, quod est a forma. |nactus uno n scribendum, at nanciscor duobus. |quicquid in priore syllaba per c litteram scribendum, quoniam d |0096| diuidit in duas uoces. sic quanquam <in> priore syllaba n habere debet, |non m, ne similiter duas esse uoces ostendat. |atqui caret n, similiter alioqui. |hau dolo per d recte scribitur. etenim d inter duas uocales esse |debet. quod si consonans sequitur, d addi non debet, ut hauscio. |narro narratio per duo r, querela loquela per unum l. |mas erit in positione, in diminutione masculus, non, ut quidam putant, |mascellus. |pronomina nostrum ac uestrum si <in> scriptura diuidenda sunt, s |littera posteriori syllabae applicari debet, quoniam sequens littera t muta |est. sic, si maiestas scribis, stas in diductione uocis esse debet, non tas. |sic in similibus. |tunc temporis aduerbium est, tum ordinis. τοῦ tunc antitheton est |nunc, τοῦ uero tum antitheton est cum. |modo praeteriti est temporis, et ideo dicendum: modo scripsi, modo |feci, non modo scribo, modo facio; quamuis quidam ueteres et |praesentis putauerint. |circiter ad numerum refertur, circum ad locum, circa ad tempus |[quod est κύκλῳ]. ergo dicimus circumisse nos urbem, non circaisse. |superest restat significat, superat eminet, ut «superant capite et |ceruicibus altis». item «egressi superant fossas», transiliunt uel |0097| euadunt significat: «casus superauerat omnes» pro euaserat: «captae |superauimus urbi» pro superuiximus: «superent quibus hoc, |Neptune, dedisti» pro uincant: |«amissa solus palma superabat Acestes» |pro restabat. |spectabat. spectare θεωρεῖν erit, expectare sine s ἀναμένειν. |demitte est deorsum mitte, dimitte ἀπόλυσον absolue: dismitte |non dicas. |fidus amicus erit; famulum fidelem dicito. |coram illo dicendum, non palam illo. nam palam ad multos refertur: palam |factum est de multis habet significationem, etiamsi hoc ueteres uariauerint. |cognoscimus ignota et inuisa, agnoscimus quae nobis exciderant. |illius similis ad mores refertur, illi similis ad uultum. |clipeum ἀσπίδα, clupeum ornamentum dices. |uorsus paginae dicetur, uersus participium est a uerbo uertor. |alias temporis est aduerbium, quod Graeci ἄλλοτε <dicunt>, aliter ἄλλως. |cilo est capite angusto, cui hoc contigit in partu; chilo modum |labiorum excedens. |collactaneus est eisdem mammis educatus, collacteus qui ex uno |0098| eodemque lacte creatus est. lactens qui lacte alitur, et lactans qui decipit: |lactens lacte abundans, ut «lactentes ficus», Lucilius «lactentia |coagula cum melle bibi». lactea candida, ut «lactea laudas brachia» |Horatius dicit. |suscipimus ad animum et mentem refertur, ut «susceptum perfice |munus». succipimus corpore, ut «succipiunt famulae conlapsaque |membra». suspicimus aliquem uenerantes. |accidere aliquid aduersi dicito, contingere aliquid pulchri. |quamdudum interrogantis est, iamdudum respondentis. |cals dicendum, ubi materia est, per s; at cum pedis est, calx |per x. |mihi datiuus est, mi uocatiuus. |inuidus est qui inuidet, inuidiosus qui inuidiam sustinet. |0099| terga hominis tantum, singulariter tergum facit. quadrupedum erit |tergus, pluraliter tergora, id est coria. tegus quoque inuenio dici et esse |eius plurale tegora. |noctu temporis est aduerbium; nocte nomen est. noctu dicimus |cenaui: hac nocte dicimus nihil breuius. |commoda χρῆσον, id est praesta; accommoda apta ἀπὸ τοῦ ἁρμόζειν, |id est coaptare. |olea arbor est, oliua fetus, oleum liquor. |flemina sunt, ubi abundant crura sanguine; plemina, cum in manibus |uel pedibus callosi sulci sunt. |uortex fluminis est, uertex capitis. |licet ἐξόν, liquet δῆλον προφανές [apertum uel manifestum]. |pauperies damnum est, paupertas condicio ipsa. |foedus sancitur religione, at sponsio poena est. |mammas esse hominis scito, at pecudis ubera. |bucina erit tuba, qua signum dat bucinator; bucinus ipse canor |editus ex hac. |a patria patrium dices, a patre paternum. |precor prospera, inprecor taetra. |dum manat, sanguis est; effusus uero cruor erit. |sumimus ipsi, accipimus ab alio. sic cum dabimus, dicendum accipe; |cum permittimus ipsi tollere, dicendum est sume. |pone loci aduerbium est, post temporis, postsecus omnino nihil est. |barbam hominum, barbas pecudum dicimus. |0100| calua κρανίον uocatur, licet Gellius et Varro caluariam dicant. nam |caluariae plurale est. caluae uero ossa, quae sunt et singulariter calua. |uultus mutatur, facies manet. |maestum animo, tristem aspectu dices. |protenus per e aduerbium locale est, id est porro tenus, ut «cum |protenus utraque tellus / una foret». protinus per i aduerbium |temporale est, id est statim, ut |«protinus Aeneas celeri certare sagitta». |quatenus per e aduerbium est, quatinus per i coniunctio causalis, ut |si dicas: quatinus hoc sine plagis non facis, en tibi plagas. |aduerbium autem est quatenus aut temporis [interdum] aut loci: temporis, |cum dicimus: quatenus hos mores exercebis; loci, cum dicimus: |quatenus ibimus. |esse φαγεῖν buxus arbor est, buxum autem materia ipsa. |hic malus nauis, haec malus frugifera arbor. |pinnas murorum, pennas auium dicimus. |laserpicium florem dicimus, at caulem laser aiunt. |exprobrat qui commemorat quae praestitit, obprobrat qui obprobrium |obiectat, hoc est uitium. |scorpio bellica res, at scorpius animal. |adulescens nomen, adolescens participium. |primo pedatu, non pidato dicendum. |0101| ne quidem fieri potest non dicendum, sed ne fieri quidem potest, |ut disiunctum sit. |uir praetorius et quaestorius, non praetoricius aut quaestoricius |dicendum. |pulchra liburnica dicendum, non pulchra liburna. |uae datiuus et accusatiuus sequi debent, non alius, ut uae populo |Maurorum et uae populum Maurorum. |salmenta proferre non timeas, quia Latinum est. |duo tanta ac tria tanta, duplum ac triplum, ueteres in usu habuerunt. |omne animal pecus est homine excepto uocitatum. |mox aliam ordibor et ordiar telam: utroque modo ueteres dixerunt. |hic culleus, hic pluteus puteus cuneus laqueus postis margo ueper |uel uepres masculina sunt. hic cardo, hic axis modius sextarius, hic |congius, hic corbis, hic gladius, sanguis, uenter aqualiculus, hic uectis, hic |flos ros pons. |hoc lutum atque macellum ἑνικῶς [singulariter] exire memento, |Memmius ista macella licet, Caesar luta dicat. |rete hoc dices, haec retia pluraliter: reticulum ac reticula usurpandum. |omnia nomina in nis finita masculina erunt, ueluti hic finis crinis cinis |0102| [canis] amnis. hic radius, non hoc radium † ille sal aspersus Musarum |est: non erit hoc sal haeue sales, sed hic sal ἑνικῶς erit quod edimus, |hi sales pluraliter urbanitatis alicuius. hic puluinus mollis. |idem producte refertur ad personam masculini generis etiam in |plurali numero, ut idem lupus et idem lupi. idem correpte neutri <est> et ad |rem refertur, ut idem scamnum et idem rus. |mi Paula et mi Aemilia non dicendum, quia mi masculini est generis |pronomen, non feminini, et ortum est a prima positione meus; sed |dicendum mea Paula et mea Aemilia, o meum caput, o meumque brachium. |nec non [et] ille soloecismus [est], ubi dicier audis: |omnibus maior et melior, cum syncrisis omnis, / |alter ubi est, fiat, praelatio uero, ubi plures [sunt]. / |ergo illustrior <est> luna sol; omnibus astris / |haud dices, cunctorum autem illustrissimus hic est. |similiter multo est hic dignior illo, dignissimus illorum, non dignior |illorum dicendum est. sic potior e duobus, potissimus omnium; primus |ex multis, prior e duobus dicitur. |0103| mustacius siue mustacium non ad genus referendum est, quasi hoc |potius sit aut illud, cum per se nihil sit, sed sit plane τῶν πρός τι. |mustacius panis recte dicimus et mustacium libum. sic militis puer |galearius recte dicitur: nam galearia soloecismus est. non est puer galearia: |nam pueram sic rite uoces: puer est galearius † hic a soloecus. |hoc cerebrum est. nam cereber qui dicunt sine cerebro uiuunt. |respondidi nihil est: respondi dic Ciceroni. |bargena, non bargina, genus cui barbaricum sit. |uasa istaec uinaria sunt, uinaria cella, |uulgus adhuc retinet de prisca uerba loquela. |sobrius per i, non per e scribendum. |sedi non secus te, sed secundum te dicendum. |ludos aliquem longe egregios fecisse dices, non dedisse. |uir ducit, mulier nubit, quia pallio flammeo obnubit caput suum |genasque. |induxit pro decepit. seduxit ἀκύρως non dicitur, nisi cum |significamus: in aliam partem duxit, ut seduxit foras. |patre ac matre caret quis, cognato, fratre sororeue, non opibus |caret aut nummis. |0104| nongentos, non noncentos dicendum est ab nouem, nonagies, |nonaginta, non nonacenta. |castigauit [me] uti dicas, non corripuit me. |hic lanius nomen est, uerbum autem lanio lanias laniat. dixerunt |tamen ueteres et lanio in nomine. |rostra uoca, non prorostra. nam pro rostris quod dicimus ante |rostra significat, ut pro muris. sic errant qui proscenia appellant [id |est scenam] operosam fabricam ex aduerso caueae, quae apud Graecos de |fronde ornatus umbraeque causa fiebat et ab umbra, quam praestabat, |scena dicebatur. unde proscenia rectius pulpita quae ante scenam sunt |appellabuntur, ut «ueteres ineunt proscenia ludi». |inuersis armis pugnasse gladiatores non est dicendum, sed uersis, hoc |est transmutatis; sic nec inuersis pannis agitasse aurigas, sed uersis. |balneae dic lauant, non lauantur. ad homines utroque modo |potest dici. |quadrigas trigas bigas pluraliter effer, |antemnas quoque non aliter [a] priscis memoratas |[nisi plurali numero]. |carcer masculini generis semper singulariter dicitur, in quo homines |coercentur, pluraliter uero carceres, unde currus effunduntur. |participium a nomine tripliciter discernitur, comparatione, |declinatione, significatione. |0105| numeris etiam nomina communia sunt, ut sedes res spes nubes |labes clades. |frequentatiua uerba sunt caenito pransito lectito dictito cursito uectito: |ex hac nota sunt ito habitoque. |cum de genere alicuius nominis ambigis, pluralem consule numerum: |ut puta si quaeras, hic pratus sit dicendum an hoc pratum, pluralis |numerus cum faciat haec prata nec recipiat hi prati, manifestum est genus |[hoc est neutri]. |confessiua fit uox ex duplici uoce abnutiua, ut non nolo dicere: |ostendo enim me uelle: et non nescio, quae tibi uita est et non |numquam prandeo et nec non est libera res mihi. |rumigat nihil est, sed ruminat et rumino. |dilibuit dic unguento, non delibuit. |ungue dic, non unge. |laquearia, non lacunaria [est]. |linteo mercator dicetur. |y litteram nulla uox nostra adsciscit. ideo insultabis gylam |dicentibus. |sub diuo legimus, audimus uero de eo quod subiungebant ueteres |et dicebant: sub diuo caelo. |Martulus ἱερεύς a Marte, non marculus. |saeua fames, non famis dicendum. |0106| felicem, non filicem dicere debemus. unde et felicata opera priores |dixerunt caelata. unde et felix, quam ita credo dictam, quod sit minus |felix aruis. |polenta, non pulenta dicendum est. |fictum rationis est, fixum uetustatis. ut pingo pictum, sic fingo |fictum facit participialiter. |gobius piscis, non numquam legitur gobio. |torpedo est, non torpido. |nequam non malum significat, sed inutilem, et est monoptoton, ut frugi. |uensica n habet, quia non est sine uento |† iam semper dicendum, quia nihil est ia. item non iamus, sed eamus. |montosam Italiam seu Sardiniam memorato. |scriptula dicendum, non scripula. |tinguere dicendum, non tingere, quoniam tinguo est, et tinguis tinguit. |ingenii profer, sic officii, quia nullus |a recto casu minor est <umquam> genetiuus. |in Siciliam dicendum, non is Siciliam, κατὰ τὸ ν, non κατὰ τὸ σ, |quia numquam sine n pronuntiatur. |audacter Latinum est, sed audaciter melius, quia nomina in x littera |terminata in aduerbiis iter adsumunt, ut atrox atrociter, ferox ferociter, |uelox uelociter. sic audax audaciter. |0107| stlataris sine c littera dicendum ab stlata, rate piratica. |stellonem dicito sine i littera a similitudine stellarum."
}
