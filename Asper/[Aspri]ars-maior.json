{
   "author":"Asper",
   "title":"[Aspri] ars maior",
   "edition_new":"",
   "edition_keil":"GL 5,547,5-554",
   "text":"
|ars est comprehensio praeceptorum ad utilitatem usui accommodata |per artificis sui exercitationem, medendi, ut medici, declamandi, ut |rhetoris, legendi, ut grammatici. grammatica est scientia recte scribendi et |enunciandi interpretandique poetas per historiam * formatam ad usum |rationemque uerborum, quam Terentius [et] Varro primum ut adhuc rudem |appellatam esse dicit litteraturam. 
| de littera |littera est minima pars uocis explanatae. sunt autem, ut etiam |ratiocinatorum usu receptum est, litterae Latino sermoni accommodatae una |et uiginti, quibus Graecorum accedunt duae, z et y. nam Mezentium et |Hylam et alia nobis peregrina nomina scribere et enunciare proprio sono |non possumus. litterarum aliae uocales sunt, aliae consonantes: uocales |quinque, a e i o u: consonantium aliae semiuocales, septem f l m n r s |0548| x, <aliae> mutae, nouem b c d g h k p q t. item h in earum numerum |redigitur, quando non aspirationis, sed litterae loco ponitur. littera |tribus modis intelligitur, nomine quo enunciatur, potestate qua ualet, figura |qua scribitur et, ut alii, ordine quo constat. 
| de syllaba |syllaba est litterarum inter se coeuntium una iunctura uel enunciatio |litterarum cum adiectione temporis. syllaba autem sine uocali littera uel |litteris non potest fieri. syllabarum aliae longae, aliae breues. longae |aut natura fiunt aut positione et habent bina tempora. natura duobus |modis intelligitur, cum uocalis per se longa est, aut cum uocales duae |inter se iunctae producuntur, ut ae. positione longae syllabae fiunt |modis octo: primo modo, quoties desinit in consonantem et excipitur ab |altera consonante, ut «arma uirumque cano». ar enim natura breuis |est, tamen positione fit longa, quia desinit in consonantem r et excipitur |a consonante m: ita arma ui dactylus, qui constat ex longa et duabus |breuibus. secundo modo fit longa syllaba, quoties desinit in duas |consonantes, ut «ast ego, quae diuum incedo regina Iouisque». ast |enim positione longa est, quia desinit in s et t ambas consonantes. |tertio modo longa syllaba est positione, quoties excipitur a duabus |consonantibus, ut «Atrides Proti»: nam etsi A correpta est, tamen positione |fit longa, quia sequuntur t et r: quarto modo, quoties desinit syllaba in |duplicem litteram, ut «ex illo celebratus honor»: quinto, quoties |syllaba excipitur a duplici littera, ut «exulibusne datur ducenda |Lauinia Teucris»: sexto, quoties excipitur a uocali consonantis loco |posita, ut «at uero ingentem quatiens Mezentius hastam»: |septimo, quoties desinit syllaba in uocalem loco consonantis positam et |excipitur a consonante, ut «audieras et fama fuit»: octauo modo, |quoties syllaba excipitur a uocali consonantis loco posita, ut «Troiaque |nunc stares Priamique arx alta maneres». breues sunt syllabae, |quae uocali correpta efferuntur et habent tempora singula. 
| de pedibus |pedes simplices sunt duodecim: bisyllabi, hoc est binarum |syllabarum, quatuor, pariambus spondeus iambus trochaeus. trisyllabi, hoc |est ternarum syllabarum, octo, anapaestus dactylus brachysyllabus |0549| molossus amphibrachus creticus bacchius palimbacchius. pariambus constat ex |duabus breuibus et est minimus solusque duo habet tempora, ut est |homo. huic contrarius est spondeus, qui constat ex duabus longis et habet |tempora quatuor, ut moles. iambus constat ex breui et longa temporum |trium, ut apes. huic contrarius est trochaeus, qui constat ex longa et |breui temporum trium, ut acer. anapaestus constat ex duabus breuibus |et longa temporum quatuor, ut aries. huic contrarius est dactylus, qui |constat ex longa et duabus breuibus temporum quatuor, ut caelifer. |brachysyllabus, quem quidam tribrachum uocant, [qui] constat ex tribus |breuibus temporum trium, ut iaculum. huic contrarius est molossus, qui |constat ex tribus longis et est de simplicibus pedibus maximus temporum |sex, ut Aeneas. amphibrachus constat ex breui et longa et breui |temporum quatuor, ut amicus. huic contrarius est creticus, quem et |amphimacrum appellant, qui constat ex longa et breui et longa temporum |quinque, ut alipes. bacchius constat ex duabus longis et breui temporum |quinque, ut saetosus. huic contrarius est palimbacchius, qui constat ex |breui et duabus longis temporum quinque, ut Achates. 
 de partibus orationis |partes orationis sunt octo, nomen pronomen uerbum aduerbium |participium coniunctio praepositio interiectio. 
| de nomine |nomen est pars orationis qua res quaeque appellatur, siue est |animalis, ut homo Cato, siue inanimalis, ut arbor lapis, siue etiam |incorporalis, ut perfidia clementia. nomini accidunt quinque, qualitas genus |numerus figura casus. qualitas nominum bipertita est: aut enim propria |sunt nomina aut appellatiua. propriorum alia praenomina dicuntur, ut |Gaius Marcus, alia gentilia, ut Iulius Porcius, alia cognomina, ut Caesar |Cato, alia agnomina, ut Numidicus Germanicus. sunt et unica, ut |Romulus, et bina, ut Paris Alexander, et quae omnia unius sunt, ut Publius |Cornelius Scipio Africanus. appellatiuorum alia animalia dicuntur, ut homo |bos, alia inanimalia, ut arbor lapis, alia incorporalia, ut sapientia |prudentia; alia gentem significant, ut Gallus Graecus, alia numerum, ut duo |tres, alia ordinem, ut secundus tertius; alia sunt primae positionis, ut |ager capra, alia deriuatiua, ut agrarius caprarius, alia diminutiua, ut |catulus catellus, alia ad aliquid, ut pater mater, alia qualitatis, ut sapiens |doctus, alia quantitatis, ut longus latus. in quibus duobus frequentissime |comparatio et superlatio spectatur. est enim absolutum, ut doctus longus, |comparatiuum, ut doctior longior, superlatiuum, ut doctissimus |longissimus. genera nominum sunt quinque, masculinum, ut hic Cato, |femininum, ut haec Porcia, neutrum, ut hoc scamnum, commune aut |0550| duobus generibus, ut hic et haec fortis, aut tribus, ut hic et haec et hoc |elegans, promiscuum, in quo aut masculina sunt semper, ut coruus |turdus, aut semper feminina, ut aquila cornix. numeri accidunt duo, |singularis, ut hic Cato, pluralis, ut hi Catones, communis, ut dies nubes. |sunt quaedam nomina semper singularia, ut aurum oleum, quaedam |semper pluralia, ut Puteoli Saturnalia; alia forma singularia, sed ui pluralia, |ut populus exercitus, aut contra forma pluralia, sed ui singularia, ut idus |nonae. figura nominum duplex est: aut enim simplicia sunt nomina, ut |probus, aut composita, ut improbus. componuntur autem nomina modis |quatuor: aut enim integra corruptis iunguntur, ut insulsus, aut corrupta |corruptis, ut armiger, aut integra integris, ut inpotens, aut corrupta |integris, ut armipotens. casus nominum sunt sex, nominatiuus, ut hic |Cato, genitiuus, ut huius Catonis, datiuus, ut huic Catoni, accusatiuus, |ut hunc Catonem, uocatiuus, ut o Cato, ablatiuus, ut ab hoc Catone. |addunt et septimum casum, ueluti cum dicimus nos: terra uel mari uectos, |qui speciem ablatiui habet, nec tamen est. ipse enim aliquotiens per |accusatiuum liquidius explicatur, non utique terra uel mari uectos, sed |per terram uel mare uectos. ex hoc sensu est «multum ille et |terris iactatus et alto». sunt quaedam nomina quae non flectuntur in |uarios casus declinata, sed una appellatione per omnes articulos |efferuntur, ut frugi nequam, quae Graeci monoptota appellant. sunt quae |declinationem omnino in quosdam casus non recipiunt, ut fas nefas tantum |per nominatiuum et sponte tantum per ablatiuum in usu habentur. 
| de pronomine |pronomen est pars orationis quae idem quod nomen, sed minus |plene significat. pronomini accidunt qualitas significatio positio genus |numerus ordo figura persona casus. qualitas est, quia sunt aut infinita |pronomina, ut quis, aut finita, ut ipse. significatio pronominum in octo |partes diuisa est: aut enim personam significant, ut quis quae, aut rem, |ut hoc istud, aut gentem, ut cuias nostras, aut numerum, ut quot tot, |aut ordinem, ut quotus totus, aut qualitatem, ut qualis talis, aut |quantitatem, ut quantus tantus, aut ad aliquid; quorum quaedam aut utraque |singularia sunt, ut meus tuus, aut utraque pluralia, ut nostri uestri, aut |extrinsecus singularia, ut noster uester, aut intrinsecus pluralia, ut mei |tui. positio est, qua spectatur, utrum interrogatiua sint pronomina, ut |quis uter, aut responsiua, ut hic iste, aut segregatiua, ut quisquis |uterque, aut priuatiua, ut nequis neuter nemo nihil. numerus pronomini |accidit singularis, ut ego quis, pluralis, ut nos quanti, communis, ut |quae quanta. numerus apud Graecos propter dualem numerum motus |habet nouem, in sermone nostro quatuor: aut enim unum unius |significamus, ut meus tuus, aut multos multorum, ut nostri uestri, aut unum |0551| multorum, ut noster uester, aut multos unius, ut mei tui. ordo accidit |pronominibus: nam aut praepositiua sunt pronomina, ut quis quantus, |aut subiunctiua, ut is tantus. figura pronominum duplex est: aut |simplicia sunt pronomina, ut ego tu, aut composita, ut egomet tumet. |persona, prima, ut me mihi, secunda, ut te tibi, tertia, ut se sibi. |persona finitis tantum pronominibus accidit, infinitis numquam. casus sunt |sex, nominatiuus, ut quantus, genitiuus, ut quanti, datiuus, ut quanto, |accusatiuus, ut quantum, ablatiuus, ut quanto: uocatiuus rarus est, sed |tamen inuenitur ab eo quod est meus o meus. 
| de uerbo |uerbum est pars orationis actum aut passiuitatem cum tempore et |persona significans. uerbo accidunt qualitas significatio numerus figura |tempus persona coniugatio. qualitates sunt quinque, finita, ut lego, |imperatiua, ut lege, optatiua, ut utinam legerem, adiunctiua, ut cum legam, |infinitiua, ut legere. significationes sunt quinque, actiua, ut lego; passiua, |ut legor; neutra, quae habet speciem actiuae, sed non habet uim, quia |non habet passiuitatem, ut curro; deponens, quae habet speciem passiuae, |sed non habet uim, quia non habet actiuitatem, ut suspicor; communis, |quae et agendi et patiendi pariter obtinet interpretationem, ut consolor |illum et consolor ab illo. numeri duo, singularis, ut lego, pluralis, ut |legimus. figurae sunt septem, simplex, ut lego, composita, ut relego, |incohatiua, ut calesco, frequentatiua, ut lectito, desideratiua, ut dormito, |impersonalis, ut piget taedet, et alterius formae, ut statur, paragoga, ut |facesso lacesso capesso. tempora sunt tria, praesens, ut lego, |praeteritum, ut legi, futurum, ut legam. praeteriti gradus sunt tres, |imperfectus, ut legebam, perfectus, ut legi, plusquamperfectus, ut legeram |[futuri gradus sunt duo, perfectus, ut legam, plusquamperfectus, ut |legero]. personae sunt tres, prima, ut lego, secunda, ut legis, tertia, ut |legit. coniugationes sunt quatuor, prima, si quando uerbum finita |qualitate singulari numero praesenti tempore secunda persona per a et s |litteras enunciatur, ut laudas; secunda, cum idem uerbum e et s litteris |terminatur, ut sedes; tertia, cum idem uerbum i et s litteris exit, ut |curris, aut producta, ut uenis; quarta, cum alio quolibet modo uerbum |effertur, ut odisti meministi. 
| de aduerbio |aduerbium est pars orationis quae uerbi uim explicat, ut scribo bene. |aduerbio accidit significatio positio figura qualitas quantitas. significatio |est in aduerbiis, cum spectamus quid significent. nam aut locum |0552| ostendunt, aut tempus aut numerum aut ordinem. locum significantia |aduerbia aut in loco sunt, ut intus, aut ad locum, ut intro, aut per locum, |ut hac, aut e loco, ut hinc. tempora quae significant aduerbia aut |infinita sunt, ut aliquando nuper iam alias iampridem quondam, aut finita, |ut hodie cras perendie, aut in confuso finita, ut olim mox tandem saepe |subito repente, aut perfecta in confuso, ut cotidie semper interea, aut |sunt praesentia, ut cummaxime nunc. numerum significantia aduerbia. |ut semel bis ter, aut ordinem, ut iterum tertio quarto. sunt aduerbia |aut negandi, ut non, aut prohibendi, ut ne, aut promittendi, ut etiam |quidni, aut demonstrandi, ut en ecce, aut optandi, ut utinam, aut |interrogandi, ut cur quid quare nempe, aut similitudinis, ut ita perinde ueluti |ceu itidem quasi qualiter taliter, aut dubitandi, ut fortasse; aut |personaliter fiunt, ut mecum tecum, aut electiue, ut potius, aut discretiue, ut |seorsum, aut congregatiue, ut una pariter simul, aut declinatiue, ut |funditus, et quae his proxima sunt, ut meatim tuatim raptim sensim |corneliatim tractim; aut sunt hortandi, ut heia, aut uocandi, ut heus, aut |respondendi, ut heu; aut euentum significant, ut forte fortuitu; aut ab |animo sumuntur, ut sapienter docte, aut a corpore, ut ualenter, aut |extrinsecus, ut bene fortunate nobiliter; aut modum significant, ut satis |largiter nimis parumper plene uaste. positio accidit aduerbiis, cum |quaedam praepositiua sunt, ut qualiter, quaedam subiunctiua, ut taliter. figura |aduerbiorum duplex est: aut enim simplicia sunt aduerbia, ut probe, aut |composita, ut improbe. qualitas et quantitas accidunt aduerbio, cum aut |absoluta sunt aduerbia, ut bene alte, aut comparatiua, ut melius altius, |<aut> superlatiua, ut optime altissime. 
| de participio |participium est pars orationis partem a nomine, partem a uerbo |capiens: a nomine genus et casum, a uerbo tempora et significationes, |ab utroque numerum et figuram. participio accidunt sex, significatio |tempus figura genus numerus casus. significationes sunt quinque, actiua, |quae habet duo tempora, praesens et futurum, ut legens lecturus (nam |semper caret praeterito); passiua, quae habet duo tempora, praeteritum |et futurum, ut lectus legendus (nam praesens non habet); neutra, quae |habet praesens et futurum, ut ueniens uenturus; deponens, quae habet |tria tempora, praesens praeteritum et futurum, ut suspicans suspicatus |suspicaturus; communis, quae habet tempora quatuor, praesens |praeteritum et duplex futurum, ut consolans consolatus consolaturus consolandus. |tempora participiis accidunt tria, praesens, ut legens, praeteritum, ut |lectus, futurum, ut lecturus et legendus. animaduertendum autem de |0553| temporibus est et significationibus participiorum, quod neque actiua aut |neutra praeterita nec passiua praesentia reperiuntur. figurae sunt duae, |simplex, ut legens, composita, ut relegens. genera sunt quatuor, |masculinum, ut lectus, femininum, ut lecta, neutrum, ut lectum, commune, |ut legens. numeri sunt duo, singularis, ut legens, pluralis, ut legentes. |casus sunt sex, nominatiuus, ut legens, genitiuus, ut legentis, datiuus, |ut legenti, accusatiuus, ut legentem, uocatiuus, ut o legens, ablatiuus, ut |a legente. 
| de coniunctione |coniunctio est pars orationis copulans ordinansque sententiam. |coniunctioni accidunt uis figura ordo. uis est, cum aut complectendi sunt |coniunctiones, ut et que atque, aut disiungendi, ut uel nec aut neue |ceterum, aut dubitandi, ut siue seu siquidem, aut repetendi, ut sed, aut |ad aliquid, ut magis; aut rationales sunt, ut quia ideo propterea enim, |aut uincunt, ut immo, aut consentiunt, ut etiam, aut comparant, ut |tam, aut subiciunt sententiam, ut equidem enimuero, aut compellunt, ut |saltem tamen uidelicet, aut concludunt: quarum tres species sunt, |relatiuae, ut quamquam quamuis etsi, praelatiuae, ut si sin; sunt et mediae, |hoc est quae et incohant sententiam et includunt, ut et atque, quas |generaliter complecti diximus: aut connexiuae sunt coniunctiones, ut |igitur ergo proinde itaque praesertim quatenus, aut rationatiuae, ut |quoniamquidem quandoquidem, aut supernexiuae, ut similiter. nam omnes |nominibus suis designari non possunt propter multitudinem generum aut |subtilitatem discriminum, quibus aliae ab aliis differunt. sed ex his omnibus |has quas enumerauimus maxime usurpant. figura coniunctionum duplex |est: nam aut simplices sunt, ut uti si, aut compositae, ut utinam |siquidem. ordo coniunctionibus accidit, cum quasdam in principio ponere |possumus, ut quamquam, quasdam non possumus, sed semper subicimus, |ut que ue. 
| de praepositione |praepositio est pars orationis quae praeposita aliis partibus orationis |uim et significationem earum adiuuat. praepositiones sunt propemodum |hae, a ab cum de di dis per prae in ex inter praeter propter apud |penes trans ante sine erga ob subter am con e pro post circum. certus |uero numerus propter difficultatem discriminandorum ab aduerbiis et |coniunctionibus significatuum non potest comprehendi. indubitatae tamen |praepositiones existimantur ablatiui casus septem, a ab de pro ex cum prae. |accusatiuo autem adnexae plerumque aduerbiorum uim habent suntque |omnino undecim, ad per ob post trans apud penes ante propter praeter |0554| inter. utriusque casus sunt duae, in et sub. aliae praepositiones |numquam ab aliis partibus separantur et non nisi uerbis participiisque et |aduerbiis participiorum iunguntur: uerbis sic, concurrit recurrit, |participiis sic, concurrens, aduerbiis sic, composite requisite disiecte constricte. |aliae omnino aliis partibus orationis carere non possunt, ut cum apud |penes, neque aliis quam casibus iunguntur, id est nomini pronomini |participio, ut cum Cicerone, cum illo, cum dilecto; apud Ciceronem, apud |illum, apud dilectum; penes Ciceronem, penes illum, penes dilectum. |conueniunt autem hae aut accusatiuis aut ablatiuis casibus. aliae separari |aut iungi possunt, ut sub in ex. separantur hoc modo, sub monte, ex |monte, in monte; adiunguntur sic, subscribit inrepit excurrit. 
| de interiectione |interiectio est pars orationis affectum animi significans, aut |indignantis, ut he, aut timentis, ut hui, aut recordantis, ut hem, aut silentium |iniungentis, ut ist, aut immutantis, ut attat, aut admirantis, ut papae, |aut prohibentis, ut hah, aut conquirentis, ut ahah, aut gementis, ut uoi |uae, aut refectionis, ut euax, aut irridentis, ut bombax babo ua. "
}
