{
    "author": "Terentianus",
    "title": "Terentianus de littera de syllaba de pedibus",
    "edition_new": "C. Cignolo 2002",
    "edition_keil": "GL 6,325-413",
    "text": "audiui ueterem uirum / |uulgo dicere fabulam, / |quendam, qui ter Olympia / |uicisset, Ioue praeside, / |postquam accedere liuidum / |uirtuti[s] senium uidet, / |dum uictor cluet omnium, / |maturasse resoluere / |legem pulueris et cibi, / |sed ne corpoream repens / |labem accerseret otium, / |tale exercitii genus / |commentum sibi dixerat, / |quod solus gereret domi. / |neruis mollibus inuicem / |iunctis in teretem struem, / |ceu Parthus solet aut Scythes / |arcus cornibus extimis / |leuem nectere lineam, / |tales adsidue ligat / |dum sit funiculi modus, / |aptus qui puteo foret. / |haustos hinc igitur cados / |imis ab tenebris aquae / |0007| |tam filo tenui trahens / |quod stringi nequeat uola, / |nisus undique corporis / |summos in digitos agit; / |angustoque tenaculo, / |donec lubrica sarcina / |tanti per spatium caui / |in lucem superam exeat, / |alterna uice pollicum / |certat uincere ponderis / |in praeceps facilem fugam. / |nil magnum gerere hunc putes / |et tantum in digitis opus; / |cunctis uisceribus tamen / |occultus trepidat labor. / |totum cernere, nec palam, / |quo totum geritur queas: / |caecis flatibus intimi / |tenduntur laterum sinus, / |et poples tremit et genu, / |nec plantae stabiles manent. / |nil immune relinquitur, / |et parua est uia uiribus. / |mos certaminis et modus, / |sudor dum solitus cadat, / |nulla mole palaestrica. / |sic nostrum senium quoque, / |quia iam dicere grandia / |maturum ingenium negat / |nec spirant animas fibrae, / |angustam studii uiam / |et callem tenuem terit, / |tantum ne male desidi / |suescant ora silentio. / |0009| |quid sit littera, quid duae, / |iunctae quid sibi syllabae, / |dumos inter et aspera / |scruposis sequimur uadis. / |fronte exile negotium / |et dignum pueris putes, / |adgressis labor arduus / |nec tractabile pondus est. / |at mens tenditur acrius, / |ne contenta sit obuiis, / |rimantemue recondita / |subtiles fugiant notae, / |neu discretio falsa sit / |rerum tam gracili modo. / |instat callida cautio, / |ne sermo ambiguum sonet, / |ne priscum nimis aut leue, / |uocum ne series hiet, / |neu compago fragosa sit, / |uel sit quod male luceat. / |dum certo gradimur pede, / |ipsi ne[u] trepident pedes. / |par examinis aestus est / |ceu sublimia disseras, / |par est iudicii mora; / |pompae gloria uilis est. |0009|\\nelementa rudes quae pueros docent magistri / |uocalia quaedam memorant, consona quaedam: / |haec reddere uocem quoniam ualent seorsa / |nullumque sine illis potis est coire uerbum, / |at consona quae sunt, nisi uocalibus aptes, / |pars dimidium uocis opus proferet ex se, / |pars muta soni comprimet ora molientum. / |illis sonus obscurior impeditiorque, / |utcumque tamen promitur ore semicluso, / |uocalibus atque est minor auctiorque mutis: / |his caeca soni uis penitus subest latetque, / |ut non labiis hiscere, non sonare lingua, / |ullumue meatum queat explicare nisus, / |uocalia rictum nisi iuncta disserarint. / |res cum tenuis, difficile est probare uerbis, / |exempla solent sensibus admouere lucem. / |b cum uolo uel c tibi uel dicere d, g, / |e quae sonitum commodat hisce si negetur, / |et labra prementur simul et reuincta lingua: / |haec uim tacitam sponte sua nimisque mutam / |coniuncta potentem sonitus facit latentis, / |geminumque refert auribus ex utraque sensum, / |0013| |si proprietas tradita, si regula nota est. / |nunc singula quam possideant in ore sedem, / |ictusque suos concipiant et unde rumpant, / |ut quiuero, uersu blaterabo sotadeo. / |a prima locum littera sic ab ore sumit: / |immunia rictu patulo tenere labra / |linguamque necesse est ita pendulam reduci / |ut nisus in illam ualeat subire uocis, / |nec partibus ullis aliquos ferire dentes. / |e quae sequitur uocula dissona est priori, / |quia deprimit altum modico tenore rictum / |et lingua remotos premit hinc et hinc molares. / |i porrigit ictum genuinos prope ad ipsos / |minimumque renidet supero tenus labello. / |o Graiugenum longior altera est figura, / |alter sonus est et nota temporum minor<i>; / |compendia nostri meliora crediderunt, / |uocalibus ut non nisi quinque fungeremur, / |productio longis daret ut tempora bina, / |correptio plus tempore non ualeret uno: / |hinc ἦτα minus scribimus, hinc et ω supremum, / |una quoniam fas habitum est notare forma, / |pro temporibus quae geminum ministret usum. / |igitur sonitum reddere cum uoles minori, / |retrorsus adactam modice teneto linguam, / |rictu neque magno sat erit patere labra. / |at longior alto tragicum sub oris antro / |molita rotundis acuit sonum labellis. / |y quam memorant, uocibus auia est Latinis: / |uocalibus autem quoniam iugata Graecis / |0015| |in nostra etiam uerba dabat frequenter usum, / |subiecimus illam, cui nomen u dederunt, / |uocale[m] sonantes sibi quae iugaret omnes / |et sola sonum redderet ex sua figura, / |quam scribere Graius, nisi iungat <ο>υ, nequibit. / |hanc edere uocem quotiens paramus ore, / |nitamur ut o dicere (sic citetur ortus), / |productius autem coeuntibus labellis / |natura soni pressior altius meabit. / |hanc et modo quam diximus i simul iugatas / |uerum est spatium sumere uimque consonantum, / |ut quaeque tamen constiteri[n]t loco priore. / |nec tunc modo cum iungimus hoc ualebit ipsas, / |sed siqua erit his altera uocalis adhaerens, / |uis ha<e>c manet illis, quasi cum simul iugantur. / |nam si iuga qui<s> nominet, i consona fiet, / |u qualis erat permanet in loco sequenti; / |et cum iaculum aut dico iecur, Iouem, iuuencum, / |nil ordo secundis tribuit, prior iuuatur. / |uersa uice si sit prior u, sequatur illa, / |cum dico uide, contulit i sonum priori, / |ast ipsa manet tempore quo sonabat ante; / |uocalibus hoc et reliquis praedita seruat, / |ut uade, ueni, uota refer, teneto uultum: / |creuisse sonum perspicis et coisse crassum. / |(unde Aeoli<i>s littera fingitur digammos, / |quae de numero sit magis una consonantum, / |uocalis in istum mage quam uersa sit usum). / |sed ut, altera quo differat altera[m] sciamus, / |0017| |i cum medio nomine sic erit locata, / |uocalis ut illam ex latere utroque coartet, / |Baiana uelut, peior, item Troia uel huius, / |ipsa, ut docui, consona fiet a sequenti / |et si breuis est quae posita est loco priore, / |longam faciet non minus hanc consona sola, / |ceu longa fit olim, quotiens duae sequuntur. / |aut si nimium est hoc dare, uocalis ut una / |fiat similis tempore consonis duabus, / |atque i geminum scribere nos iubent magistri, / |i consona fiet simul et sequens priorem, / |et quae prior est, auxilio posterioris. / |hoc u, simili si fuerit loco, nequibit: / |cum dico lauor, dico niues, pluuia[m], nouales, / |sola consonans ipsa fit, ut prius notasti, / |perstat breuitas quae fuit ante collocatis. / |iam cetera non ordine quo solent loquemur, / |uerum ut cuique est proximitas loci soniue, / |ne dicta prius me subigat referre rursum / |uicinia uocum modico dirempta puncto. / |b littera uel p quasi syllabae uidentur / |iunguntque sonos de gemina sede profectos: / |nam muta iubet portio comprimi labella, / |uocalis at intus locus exitum ministrat. / |compressio porro est in utraque dissonora: / |nam prima per oras etiam labella figit, / |uelut intus agatur sonus, ast altera contra / |pellit sonitum de mediis foras labellis. / |utrumque latus dentibus adplicare linguam / |c pressius urget: dein hinc et hinc remittit, / |0019| |quo uocis adhaerens sonus explicetur ore. / |g porro retrorsum coit et sonum prioris / |obtusius ipsi prope sufficit palato. / |at portio dentes quotiens suprema linguae / |pulsauerit imos modiceque curua summos, / |tunc d sonitum perficit explicatque uocem. / |t, qua superis dentibus intima est origo, / |summa satis est ad sonitum ferire lingua. / |k perspicuum est littera quod uacare possit, / |et q similis. namque eadem uis in utraque est, / |quia qui locus est primitus unde exoritur c, / |quascumque deinceps libeat iugare uoces, / |mutare necesse est sonitum quidem supremum, / |refert nihilum, k prior an q siet an c. / |aut g quoque uel c simili parique lege / |addi, quasi desit, numero potest priorum. / |nulli dubium est faucibus emicet quod ipsis / |h littera, siue est nota quae spiret anhelum. / |quin hanc etiam grammatici uolunt uacare / |quia non adicit litterulis nouum sonorem, / |sed Graecula quaedam scholicae nitela uocis / |uocalibus apte sedet ante posta cunctis, / |hastas, hederas cum loquor, Hister, hospes, huius; / |sola<s> patitur quattuor ante consonantes, / |Graecis quotiens nominibus Latina forma est, / |si quando choros, Phyllida, rhamnos, thyma dico. / |septem reliquas hinc tibi uoce semiplenas / |uix lege solutus pote[st] nominare sermo; / |has uersibus apte quoniam loqui negatur, / |0021| |instar tituli fulgidula notabo milto: / |ut quamque loquemur, datus indicabit ordo, / |f l m n r s x. imum superis dentibus adprimens labellum, / |spiramine leni, uelut hirta Graia uites, / |hanc ore sonabis, modo quae locata prima est. / |aduersa palati supera premendo parte, / |obstansque sono quem ciet ipsa lingua nitens, / |ualidum penitus nescio quid <t>inire cogit, / |quo littera ad aures ueniat secunda nostras, / |ex ordine fulgens cui dat locum sinopis. / |at tertia clauso quasi mugit intus ore. / |quartae sonitus figitur usque sub palato, / |quo spiritus anceps coeat naris et oris. / |uibrat tremulis ictibus aridum sonorem / |has quae sequitur littera. mox duae supremae / |uicina quidem sibila dentibus repressis / |miscere uidentur: tamen ictus ut priori / |<et> promptus in ore est agiturque po[e]ne dentes, / |sic leuis et unum ciet auribus susurrum; / |mixtura secundae geminum parat sonorem, / |quia c simul et quae prior est iugando nisum, / |retrorsus adactam solidant premuntque uocem. / |nil Ausoniis esse opus y sonare dixi / |et ζῆτα supremum, nisi Graia uerba cogent. / |sed quorsum, ais, hoc discere uel docere refert? / |tradunt homines secta quibus Pythagorea est, / |arcana secuti physicis remota causis, / |summas numeri non ita litteris ualere / |Graecus pueros ut docet insonans magister, / |cum tollere cunctos iubet altius sinistras, / |0023| |unum sit ut ἄλφα et duo βῆτα et tria γάμμα. / |diuersa uolunt, alia docent ordine nullo: / |referre putant quae cui sit sub ore sedes, / |ut nos modo temptabimus expedire raptim. / |aiunt aliquas faucibus exilire ab imis, / | γάμμα ut penitus, κάππα sonat, ξῖ simul et χῖ; / |ictam grauius uocis opus fingere linguam / |si ζῆτα loquor λάβδαue, νῦ uel hispidum ῥῶ, / |et σίγμα, quod istis parili sede uibratur. / |dentes sonitum fingere δέλτα θῆτα, tum ταῦ / |* itidem parili sede sequi φῖ quoque, tum ψῖ. / |hinc et numeri non similes habere summas / |et nomina tradunt ita litteris peracta / |haec ut numeris pluribus, illa sint minutis, / |quandoque subibunt dubiae pericla pugnae, / |maior numerus qua steterit, fauere palmam, / |praesagia leti minima patere summa. / |sic Patroclon <olim> Hectorea manu perisse, / |sic Hectora tradunt cecidisse mox Achilli. / |haec sunt quoniam uiribus altiora nostris, / |si tam tenues res tibi sic dissero uersu / |uitem ut tenebras quas solet et soluta uersu / |oratio paruis minus explicare rebus, / |sat duco meas hactenus occupasse nugas. |0023|\\nsyllabas quae rite metro congruunt heroico, / |captus ut meus ferebat disputatas, attuli / |uersibus, sane modorum quo sonora leuitas / |addita stili leuaret siccioris taedium. / |haec prius, Bassine fili et tu gener Nouate mi, / |perpolite quam potestis crebriore limula, / |non pater tamquam socerque, sed uelut sim extrarius. / |intueri uos oportet an satis sit litteris / |singulis discreta recte quae cui[que] est natiuitas; / |syllabarum, quas duabus iungimus uocalibus, / |num minus sit scrupulose uis reperta et prodita; / |consonans si praelocatur una quantum differat, / |una uocalis duabus praedita est si consonis; / |ne parum uel diligenter lucideue expresserim / |quanta sit quae comparatur pedibus hinc diuersitas. / |sermo si planus pedestri se tenet modestia, / |disputandi quem tenorem doctiores imperant; / |uerba si non appetita nec remota plurimis, / |sed fere communis usus et tamen non obuia, / |carminis seruant honorem, non iacentis cantici / |quo supersidens trapeto signa gyris temperat. / |0027| |sufficit uitare labes et carere sordibus, / |pro statu rerum domare lineam fandi parem, / |liberam scholae nitore, uatis exutam stola, / |quae tropos omnes relinquat et superba schemata, / |negligens ut semet ipsa laudem ab incultu ferat; / |dum tamen rebus minutis, quas pedum liber quoque / |uix queat proferre sermo noster offensa sine, / |labili uersu ministret inretusos exitus, / |regulam seruans ubique finis ut quarti pedis / |nominis uerbiue fine comma primum terminet; / |hac enim tome probatur metron hoc trochaicum. / |hunc modum si competenti pertulit ductu stilus, / |siue prouiso tenore cessit effectus labor, / |acrius uos pendite ista quam malignis moris est. / |hoc domi clausum manebit, nec sinam nosci prius, / |scrupulum quam uestra demat hunc mihi sententia, / |opera nobis haec inanis, an<ne> in usum impensa sit. / |sed labor uobis ferendus in legendo est maximus: / |non enim cursim aut remisse tam minuta acumina / |adsequi quicumque poterit, sed morosa intentio, / |tam legenti[s] debet esse, quam fuit nobis quoque, / |qui laborem prouocando, perdomando taedium, / |forsitan neglecta multis e latebris scalpsimus, / |ardui laudem expetentes, non fauorem ex obuiis. / |corrigenda siqua sane uisa uobis hinc erunt, / |non ero stulte repugnans, aut amans praue mea, / |quin statim culpanda delens praebeam rectis locum. / |litteris autem Latinis, Graeca quibus est formula, / |quo statim discriminentur, ne sit haesitatio, / |indices supra locaui nominum primas notas: / |quando Graece, γάμμα supra; sua Latinis littera est, / | ε uel ο Graecum putetur ne Latin<or>um e uel o, / |0029| |neu uicissim quae Latina proferas Graeco sono. / |haec erunt utrimque bina quae parent caliginem, / |quia pari forma notantur et soni sunt simplicis, / |ceterum [ἦτα et] <υ et> ω Latinis a figuris discrepant. / |a Latine saepe ut ἄλφα, saepe λάβδα scribitur, / |i similiter ἰῶτα credi et c potest quod σίγμα sit; / |uersibus sed cum loquamur, quando Graeca ponimus / | ἄλφα ἰῶτα λάβδα σίγμα lege metri cogimur / |syllabis perscriptitare, non figuris singulis: / |nequis hoc culpet, Latina si notata non erunt. / |artium parens et altrix Graeca diligentia est: / |litterarum porro curam nulla gens attentius / |repperit, poliuit usque finem ad unguis extimum. / |quod Latinus aemulando nec satis fidens sui / |(exitus nam nostra lingua non capit tam plurimos), / |attamen fandi parauit non secundam copiam. / |congruens idcirco duxi in hoc opus, de syllabis / |quod recepi nunc loquendum, litterarum origines / |inde deductas locare, quo probarem planius / |et simul quam multa Graecis nostra non respondeant, / |quaeque respondent ab ipsis esse nobis tradita. / |artis inde origo manat, lingua non tantum patet. / |ergo Graecis esse septem scimus e uocalibus / | ἦ<τα> et ω quae bina pedibus subministrant tempora, / | ε et ο breues uocari singularis temporis. / |ceteras tres quae supersunt διχρόνους cognominant, / |corripi quod saepe eaedem, saepe produci ualent: / | ἄλφα primum est, inde ἰῶτα, tertium quod υ uocant. / |porro cunctas nostra lingua quinque uocales suas / |corripit quod nunc easdem, nunc easdem protrahit, / |0031| |utitur longis et isdem breuibus aeque fungitur, / |nec breuem semper requirit, semper aut quae longa sit, / |omnibus sed quinque semper utitur ceu dichronis; / |inde multa syllabarum nascitur diuersitas, / |quia nec illae δίχρονοι tres Graeca quas uox nuncupat / |litteris nostris eosdem semper exhibent sonos. / | ἄλφα nos a nominamus, ἰῶτα sic i dicimus, / |tertiam Romana lingua, quam uocant υ, non habet. / |huius in locum uidetur u Latina subdita, / |quae uicem nobis rependit interim uacantis υ, / |quando communem Latino reddit et Graeco sonum. / |interim uocale[m] et ipsum, sumpta propter quod <fuit> / |non tuendo, syllabarum saepe mutat regulam. / |scilicet non consonantem quando uocalis ligat, / |syllabam sed cum duabus edimus uocalibus, / |si prior locetur ipsa, consonans tunc redditur; / |porro uocalem secuta uim tenet uocalium / |et sonos utrosque iungit, unde dipthongos eas / |Graeciae dicunt magistri, quod duae iunctae simul / |syllabam sonant in unam, uique gemina praeditae / |semper effectum duorum temporum custodiunt, / |siue producto efferantur siue correpto sono. / |fronte quod prima uideri forsitan mirum potest, / |esse correptam duorum temporum quod dixerim, / |sed pedum exsequendo formam res erit probabilis. / |non minus namque et Latinas saepe correpto sono / |promimus, quamquam duabus editas uocalibus, / |quae pedibus aeque ministrant bina et ipsae tempora. / |planius quo fiat istud, ante dipthongos loquar, / |Graeca lingua quas frequenter quasque raro interserat: / |ita patebit nostra Graecis cum sonis diuersitas. / | ἄλφα et ε et ο priores ἰῶτα dipthongos creat, / |0033| | αι et ει et οι parentur ut duabus litteris; / |sic et υ sequens easdem reddit αυ et ευ et ου. / | ἰῶτα tantum et υ uidemus subditas uocalibus, / |his enim solis duabus quinque praeponi solent, / |quando et ἄλφα, quod uidetur dichronon, praeponitur. / |neutra porro de duabus ante tres istas data, / | ἄλφα et ε et ο, ualebit esse dipthongi soni, / |syllabam nec edet unam, sed duae uoces erunt. / |esse dipthongos et alias rariores diximus, / | υ sibi tantum iugantes, ἰῶτα quis non subditur: / | ωὑτός ut tradunt magistri, sic et ηὔδα copulant. / |esse sed longas utrasque litteras primas palam est, / |nec fuit longis iuganda uel breuis uocalium, / |syllaba ut diphthongos ulla temporum fieret trium. / |non ita est, nec prima longis υ dedit natiuitas, / |utriusque uerum origo iure dipthongos fuit, / |tempore instanti quod αὐδᾷ, ηὔδα infecto facit, / |sic ὁ αὐτός separatim, ωὑτός immixtum sonat. / |ergo, dipthongo creata, υ sibi adnexam tenent, / |det licet longam priorem flexa declinatio, / |uel duas partes in unam contrahat confusio. / |quin et υ loco priore, ἰῶτα si subiunxeris, / |effici diphthongon unam posse nec plures reor, / | υἷες, ut dicunt Achaei, γυῖα μυῖα et talia. / |porro dipthongos Latini quattuor fixas habent, / |quattuor [id]eo separaui, quinta quod sit rarior, / |ex quibus statim uidebis non, ut in Graecis sonis / | ἰῶτα subiungi necesse est alteram uel υ dari, / |semper i uel u Latinas posse subdi ceteris. / | ἄλφα semper atque ἰῶτα quem parant Graecis sonum, / |a et e nobis ministrant, sic enim nos scribimus; / | οι similiter o<e>, et e fit, ἰῶτα quod Graecum fuit. / |0035| |au et eu cum copulamus, u secundam iungimus, / |in uicem Graecae quod υ <haec> subdita <est> uocalis u; / |Graeca dipthongos sed ου <in> litteris nostris uacat, / |sola uocalis quod u <iam> complet hunc satis sonum. / | ε deinde ἰῶτα (Graeca quod diphthongos ει sonat) / |non erit semper necesse copulatas scribere, / |seu Latina seu iugetur Graeca longa syllaba, / | ἰῶτα solum quod uidemus saepe produci uel i. / | Ἴλιον nam sic iubemur scribere et producere; / |dico siue fido, longae sunt priores syllabae, / |nec tamen nos e necesse est posta <et> i subnectere. / |nec potest dipthongus aliter e duabus litteris / |ista componi, nisi ante principali in corpore / |e subesse ratio monstret atque origo nominis. / | Δεῖμος inde sic notamus, quia δέ[μ]ος deprenditur; / |inde Μήδειαν<que> oportet scribere isdem litteris, / |quia δέος non minus et istic, ut uidere propalam est, / |ipsa demonstrat subesse compositio nominis. / |scribimus si quando νῖκος, ἰῶτα solum sufficit, / |nulla praecedens origo quia subesse monstrat ε. / |porro dipthongon notamus quando νεικεῖν scribimus, / | ἦτα quod compago ficti comprehendit nominis: / | νή et εἴκειν namque iunctis conditum est uocabulum, / |quippe non cedendo semper quaeritur uictoria. / |litteram namque ε uidemus esse ad ἦτα proximam, / |sicut ο et ω uidentur esse uicinae sibi: / |temporum momenta distant, non soni natiuitas. / |inde uertunt hanc in ἦτα saepe dipthongon Grai, / |quando quos ἱππεῖς solebant aut Ἀχαρνεῖς dicere, / |leuigant ἱππῆςque potius aut Ἀχαρνῆς nominant. / |nosque Medeam Latine sic in usum uertimus, / |0037| |nomen et regina gessit quod furens Amazonum, / |sic et Αἰνείαν Achaeus, noster Aenean uocat. / |sic erit nobis et ista rarior dipthongos ei, / |e uidemus quando fixam principali in nomine: / |eitur in siluam necesse est e et i conectere, / |principali namque uerbo nascitur, quod est eo. / |sic oueis plures et omneis scribimus pluraliter: / |non enim nunc addis e, sed permanet sicut fuit / |lector et non singularem nominatiuum sciet, / |uel sequentem, qui prioris saepe similis editur. / |au et eu, quas sic habemus cum Grais communiter, / |corripi plerumque possunt temporum saluo modo, / |siue Graecis seu Latinis inserantur uersibus. / |aut age inquit ille uates, saepe dixit aut ubi, / |dixit Aurunci, quod aeque barbarum est producere: / |pes ubique lege constat, prima cum correpta sit, / |consonans et una plenum non queat tempus dare. / |et «lupi ceu» dixit idem: finis est uersus quidem, / |pes tamen non est trochaeus, quia dipthongos extima est / |(dactylus nam pes et ille est, nube nati ceu duo). / | αὐέρυσαν inquit poeta, sic et αὐτάρ corripit; / | Εὔπολιν πεύκην et εὔνουν aut poetam Εὐριπίδην : / |syllabas primas necesse est ore raptim promere, / |tempus at duplum manebit, nihil obest correptio. / |au tamen capere uidetur saepe productum sonum, / |auspices cum dico et aurum, siue Graecus αὔριον, / |mira nec putanda nobis talis alternatio est, / |0039| |dichronon quod ἄλφα notum est, sicut a nostratibus; / |inde communem ministrat sola dipthongus sonum. / |eu manet correpta semper, est quod ε Graecum breue, / |litteris <et> e Latinis saepe cum sit dichronos, / |facta dipthongos nequibit esse producti soni, / |nec pedes idcirco fraudat temporum iusto modo. / |hanc enim si protrahamus, a sonabit, e et u, / |syllabam nec inuenimus ex tribus uocalibus. / |sic Aristaeum notamus quattuor per syllabas, / |quod sibi dipthongos ae iam tertiam non iungit u. / |his ita exceptis duabus, au et eu, quas rettuli, / |i et o duae supersunt quinque de uocalibus. / |ante uocales locari littera o tres non potest, / |a uel i uel u, cohaerens duplicem ut reddat sonum. / |ceterum quod e, secundo copulata cum loco est, / |reddat oe dipthongon, esse traditum supra tenes. / |diximus rarum esse Graecis ἰῶτα post υ subdere, / |uerum enim nec praelocari sic apud Graios potest, / |edat ut dipthongon unam de duabus uoculis. / |litterae nam nomen ipsum, ἰῶτα quod Graius uocat, / |siquis in metro locabit, syllabae ut fiant duae, / |non potest dipthongos esse ιω duabus litteris, / |consonans prior locata quia fit et Graios apud. / |quod tibi exemplo probare uersus herous potest: / | οὗτος ἰῶτα γράφει uersus si principium sit, / |pes erit primus trochaeus, sed facit spondion hunc / |prima uocalis, notari ἰῶτα qua Graium incipit / |(syllabas licet uideri potius has Graeci uelint / |esse communes, easque dictitent κοινάς magis, / |quaeque uocalis sequetur quando supremam breuem). / |i magis Romana lingua non potest praemittere, / |edat ut dipthongon [n]ulli nexilis uocalium, / |consonans quod semper haec fit ante uocales data. / |0041| |quippe iacula quando dico, uel iecur, Iouem aut iubam, / |consonans effecta ubique est quae fuit uocalis i, / |quae sequuntur uim tenebunt, quam prius, uocalium. / |quin et ipsae, cum iugantur i et u quo differant, / |ut prior quaeque est locata, proderit distinguere. / |i prior si collocetur, u sequens correpta sit / |an soni prolixioris, nulla differentia est, / |consonans quia semper ista iuncta fit uocalibus. / |Iuno, cum dico, aut iuuencus, nulla differentia est: / |quippe iu dipthongos esse Graeca nequaquam potest, / |quod soni tres implicentur e[t] tribus uocalibus, / |quando sic Graece notatur, [ου] ut sit ο et υ simul; / | ἰῶτα quis si praelocetur, tres uidemus uoculas, / |e quibus constare supra syllabam negauimus. / |sic ἰοὺ ἰού tragoedus Graius et ceryx sonat, / |sic: io matres Latinae, sic Iulum dicimus, / |quia duas edat necesse est syllabas, cum praedita est, / |quas uidemus separatas esse uocales duas, / |uim uel amittat priorem, cum fit una syllaba: / |consonans namque inuenitur quando dico Iulius / |siue Iuno siue iustus. porro cum praecedet u, / |consonantis uim ministrat omnibus uocalibus; / |nexa semper haec necesse est syllabam nec diuidat / |et sonum mutet priorem, uade quando dicimus / |uel uenito uel uideto tot uolatus uulturum. / |ante consonam u reperta, sola siue in syllaba, / |unus aut ubi uel unde et umbo quando dicimus, / |obtinet uocalis usum, sicut i cum praedita est. / |quanta uero sit potestas singulis iunctis sibi, / |0043| |ut prior quaecumque curret, hoc pedes discriminant, / |scandimus si quando uersum quolibet metro datum. / |namque si momenta quae sint litterarum examines / |consonantem aut quas necesse est consonantes effici * / |tempus unum iam tenemus esse correptis datum, / |bina productas habere nec minus compertum est. / |tempus autem consonantes diuidunt unum duae, / |inde quae duplex habetur tempus integrum dabit; / |ergo correpta<e> iugatur una quando consonans / |siue uocalis, referri quae potest in consonam, / |sescuplum tempus necesse est edere istam syllabam / |quae duplex habere posset ab duabus consonis. / |ac per hoc producta per se, quae duorum temporum est, / |consonae cum subiugatur, uel relatae in consonam, / |temporis parte atque duplo sit necesse est praedita. / |hoc sub exemplis uidebis esse planum nominum / |syllabas ex his duabus quae parant uocalibus: / |Iuno, uita quando longas, uel iuba aut uigor <breues>. / |consonas fieri necesse est hic priores litteras, / |quae sequuntur, ut fuerunt, esse uocalis soni. / |temporis momenta longae possident partem et duo, / |sescuplum breues habere parte et uno conuenit. / |pars enim ista non sequenti prorogat tempus suum, / |sed priori, pleniore si indigebit tempore. / |syllabam nam iam peractam cum sequetur i uel u, / |illa porro [quae] breuis in unam consonantem desinet, / |i sequens partem rependet quam ministrant consonae; / |hoc et u praestare poterit cum tenebit hunc locum. / |rursus exemplis agendum est: ergo, quo sit planius, / |syllabam breuem ante ponam desinentem in consonam, / |at iubam pes ut paretur, sit uel alter at uigor, / |0045| |sic enim partem uidebis huc redire temporis. / |a breuis dum consonanti t propinquae iungitur, / |tempori suo ex eadem consonae partem trahet: / |sescuplum quod dico sic fit. plena quo sint tempora, / |i dabit partem residuam quam ministrant consonae: / |hoc et u, pedem locare si[c] uelimus at uigor. / |longa fit si prima positu, tunc duorum temporum, / |et breues ambae manebunt insequentes syllabae, / |quattuor pedem peractum cernis esse temporum. / |Iuno porro siue uita cum pedem primum occupat, / |consonans effecta cum sit quae prior locatur i / |et sequens, producta quippe, bina praestet tempora, / |parte censeri uidemus atque duplo syllabam. / |hinc pedem si coeperimus edere iterum dactylum, / |quia breuis uocalis extat in sequenti syllaba, / |tertiam addamus necesse est utique correpti soni. / |pes quidem reddetur ipse, non tamen pars temporis / |consonae factae prioris cernimus quo cesserit. / |ergo ut effectus probetur, consonans cum fiet i / |non erit locanda prima, quando uersus nascitur, / |syllaba sed in secunda * quae breuis cum consona / |esse poterit <t>, priores qua pedes adiuuimus, / |sescuplum quae sola praestat, temporis parte indiget, / |ut sit at iu pes, et inde uersus ortum sumpserit. / |ergo iu quia nunc secundo conlocatur in loco, / |i sua, quam consonantem non negamus redditam, / |at facit longam, tenebat sescuplum quae temporis. / |nec secus partem retrorsus u dabit, cum consona est. / |fiet at iu pes [ab]solutus, fiet at ui par ei: / |syllabas longas habebunt hi pedes binas ita, / |0047| |dum situ prior iuuatur et sequens producitur. / |porro cum producta prima est, si sequatur consonans, / |efficit duplum atque partem, non, ut illic diximus, / |ante partem et inde duplum, prima quod non sit breuis. / |«sol tibi 'uelut poeta' signa 'cum dicit' dabit», / |sufficit producta prima temporis duplum dare; / |pars residua consonantis unius uel proximae / |ita uacabit, ut uacabunt quando plures consonae / |sponte productam sequentur, non egent<em> subsidi[i], / |trans mare atque insignis auster si in pedem conuenerint. / |est adhuc quo separatae i et u dissentiant. / |i media cum <con>locatur hinc et hinc uocalium, / |Troia siue Maia dicas, peior aut ieiunium, / |nominum primas uidemus esse uocales breues, / |i tamen sola sequente duplum habere temporis. / |ergo uel loco duarum consonantum fungitur, / |uel gemella si locanda est, ut uidetur pluribus, / |bis tibi uocalis eadem praebet usum consonae: / |ante, uocalem sequendo, cum priore syllaba, / |praedita et mox insequenti, iure quo fit consonans. / |hoc in his tantum inuenimus nominum uocalibus, / |i secundo conlocata consonae ut ualeat loco, / |ante uocales quod alias cum locatur exhibet. / |u similiter si [con]locetur, ut fauor cum scribimus, / |nil iuuabit a priorem media facta consonans, / |temporis quia parte tantum fungitur cum praedita est. / |uel licet ponas gemellas, sicut est uerbum iuuo, / |ante quae locatur i fi[a]t ab [u] sequenti consonans, / |ipsa uocalis manebit u breuis, sicut fuit, / |u secundam in consonantem transferet uocalis o. / |0049| |sic prior uocalis u, quae tempore uno praedita est, / |temporis parte adiuuatur <ab> sequenti consona: / |sescuplum tempus uidemus, longa cum poscat duo. / |proderit nil ergo gemina, sicut i bis profuit / |cum facit longam priorem: Troia, Maia et talia. / |perdere u quia sic uidetur usque uocalem sonum, / |alteri cum praelocatur (nam facit uita et ualens), / |sordidum quiddam uidemur absonumque excludere. / |Aeolica gens tunc digammon denique illam scriptitat, / |mutet ut situm figurae quando mutabit sonum. / |nominum multa incohata litteris uocalibus / |Aeolicus usus <ita> uertit et digammon praeficit; / |Aeolica dialectos autem mixta ferme est Ital[i]ae. / | ἕσπερον quem dico Graece, uesperum cognominat, / | Ἑστία sic Vesta facta, uestis ἐσθής dicitur; / | ἴνα quam Graece uocamus, uim iubet me dicere. / | ε<ἶ>αρ est multis in usu, sed magis poeticum est, / | ἦρ enim natiua uox est: ille uer hoc dictitat. / |quos Homerus dixit Ἐνετούς, ille Venetos autumat, / |et uiola flos nuncupatur, quem Grai uocant ἴον,/ |et Ἰόλαος ille Violens, crede Marco Tullio, / |quamque ἴτυν dicunt Achaei, hanc uitym gens Aeoli. / |plura Sappho comprobauit, Aeolis et ceteri. / |u Latina sic obesa sordet, a uocalibus / |prorsus ut * segregandas sic utrasque existimem, / |nomen u quod consonantis, i uicem solam gerat. / |hanc enim sensu per artem tradito dinoscimus, / |illius conuersionem et uox et aures arguunt. / |haec erit lex his duabus, i et u, quas rettuli, / |0051| |syllabam per semet ipsae quando nudam copulant, / |consonans nec ulla iunctis quaelibet praeponitur. / |nam media post consonantem cum datur uocalis i, / |u dein si consequatur, syllaba una non erit / |(ut pius cum dico, diu[e]s, ocius uel Caelius), / |nulla dipthongos quod ante ἰῶτα praemitti sinit. / |media porro si locetur u, fit una syllaba: / |ecce rursum discrepare litteras istas uides. / |namque cui si quando dico non erit disyllabon, / |nec tamen dipthongos ista, consonante praedita, / |poterit esse, quae uideri non potest cum libera est: / |hoc enim solum adsequetur, quod digammos non erit, / |ante posta cum sit ipsa, tum sequens uocalis i; / |nam nisi insequatur aliqua consonantum littera, / |cui breuis manebit, atque longa fiet addita. / |cui super non digna, dixit, hiemis et solis mala, / |dixit et cui tu fauos. pes hinc mihi primus sat est: / |sic enim uel prima longa uel prior fit syllaba, / |dactylus nam cui super, cui tu sequens spondeus est, / |consonans quia post secuta tempus adiuuit breue. / |hanc breuem sed ante nobis peruidendum est syllabam / |una consonans secuta quatenus longam creet: / |ipsa nam uel secum habere consonantem debuit, / |uel duarum post sequentum subleuari tempore. / |ante quod nobis liquere non potest, si non prius / |consonans quae prima in ista syllaba cui scribitur / |c magis uel q notari debeat dispexeris, / |saepius quia c locare plurimis iam moris est. / |sic enim constare poterit e duabus quae magis / |nunc locum uocalis habeat, u prior uel i sequens. / |namque, si q praeferatur, syllabae fiunt duae / |0053| |tertia his quod implicari nulla uocalis potest, / |sed duae fient seorsae syllabae per se breues. / |cui super sic inueniri dactylus iam non potest, / |syllabas sed pes habebit quattuor totas breues. / |principale sed uidemus esse quis, quo nascitur / |cui, datiuum quando casum ratio sermonis petet. / |casus et secundus ante, qui facit quius, probat / |q duarum praeditam esse syllabae uocalium, / |quartus et casus priori non repugnat regulae. / |nec minus q perseuerat cum loquor pluraliter, / |casibus cunctis iugamus quando uocales duas: / |qui facit, quorum deinde, mox quibus, quos, a quibus; / |usque q numquam reuelli propalam est pronomini. / |dubius autem quia uideri numerus et casus potest, / |cum datiuo singulari prima q praescribitur, / |et potest pluraliter qui lector aliquis credere / |ac simul nutante casu tardius sensum sequi, / |usus, ut solet, reliquit ueritatis regulam, / |litteram et dedit propinquam, dum studet compendio. / |ergo per q iam uidemus cui notandum litteram: / |hanc enim u post insecuta praeditam docet sibi / |et cohaerens i, secundo quando conexa est loco. / |quippe q non constat aliter quam duabus c et u, / |c uelut uel k quod esse q uides muti soni / |† uelut q et c quoque et u † plenius quod postmodum / |sic in unam q redactae congruerunt litteram, / |portio ut nunc consonantis u uideri rectius, / |litterae uocalis habitum quam tenere debeat. / |namque q praemissa semper u simul iungit sibi, / |syllabam non editura, ni comes sit tertia / |quaelibet uocalis illis. hoc et exemplis proba: / |namque equos uel aequos, aequor aut aquam cum scribimus, / |0055| |et queo et querela, quercus et quater, <q> praedita est. / |et uides qui quoque similiter esse uocales duas: / |unde, si dematur i et sola sit uocalis u, / |non erit iam q necesse syllabae praeponere, / |sicut illi<c>, cum querela et aequor aut aquam notas, / |sed magis c: sola namque subditur uocalis u / |curo cum uel cupi[d]o dicis curro uel custodio. / |unde nomen qui sequondi rectius scribi putant, / |si prius q collocarint, u et o subiunxerint, / |quia sequor <et> easdem habebat, unde nomen nascitur, / |non uidentur obtinere ueritatis regulam; / |quia sequor duas uidemus esse uocales simul, / |et merito tunc q locamus exigente syllaba, / |at secundus ut sit una ponitur uocalis u, / |c locari debet ergo, quando solam copulat, / |quippe origo prima uerbi non manet iam nomini. / |ceterum uocalis illis si iugetur tertia, / |q necesse est prima detur et sit una syllaba, / |nomina ut supra relata iam satis nobis probant. / |non tamen prior u uideri facta consonans potest, / |consonans quia de duabus effici prior solet, / |nuda sed priorqu[a]e quando nec subacta est consonae, / |quando et * digammus sumit et formam et sonum. / |nunc sonus uocalis illi, qui solet, cum libera est / |praedita est uel consonanti. nunc enim est uocalis u. / |et tamen uidemus illam consonae uim sumere, / |tenuia, ut dixit poeta, nubis ire uellera: / |longa fit nam prima ten nunc, cum sequatur u et i. / |nec minus, uocalis una si sequatur hanc, potest / |consonae praebere uires et digammos effici, / |0057| |genua cum labant Daretis aeger est anhelitus. / |nec potest et hoc liquere, an i putemus consonam, / |longa cui super paretur ceu duabus consonis, / |alteram quia consequendo semper i uocalis est, / |tertiam et casus sequentes esse uocalem docent; / |imo si nunc u putamus esse uocalis soni, / |i magis uocalis esse iudicanda est subsequens. / |numquid hanc dipthongon ergo ex u et i sic dicimus, / |non ut u nunc sit Latina, sed magis Graecum sit υ[ι], / | γυῖα cum dicunt et υἷας, tale quid cui ut sonet, / |temporum et per se duorum, non requirat consonam, / |cui super sed tale fiat, quale dudum trans mare, / |longa cum reddit uacantes quae simul sunt consonae? / |an magis cuii nos oportet per duas i scribere, / |quia sequens casus uidetur hoc sonare, qui facit / |quius, ut Troia atque Maia, de tribus uocalibus, / |cui super nil ut iuuetur a propinqua consona, / |quando quius longa prior est, facta cum sit consonans? / |haec putaui colligenda: tu sequere quod uoles. / |nec minus natura uaria est consonis in litteris: / |digerunt quidem magistri, quando pueros imbuunt, / |sed rudes ne praegrauentur, parcius discriminant. / |nam nouem mutas uocarunt, semiuocales item / |esse septem tradiderunt; ordo uterque notus est. / |de nouem tres, ut uacantes, separandas conuenit: / |una nam spiramen addit omnibus uocalibus, / |hasta quando et hedera dicis, Hister, hospes atque humus. / |quattuor solis adhaeret consonantum litteris, / |inserit si quando Graeca sermo noster nomina, / |0059| |cum choros, rhamnum necesse est, Phyllida aut thymum loqui. / |sola nec uocalis usum nec tuetur consonae, / |tempus aut ministrat ullum breuibus usquam syllabis; / |et tamen uim consonantis adimit una in syllaba / |praedita est quotiens duabus u et i uocalibus. / |huius aut huic <sic> solemus nam frequenter dicere: / |u digammon esse nunc iam non sinit nec consonam, / |esse quam semper necesse est, cum carens spiramine / |ante uocalem locatur, ut uigor, ualens, uetus. / |k, similiter otiosa ceteris sermonibus, / |tunc in usu est, cum kalendas adnotamus <aut> kaput, / |saepe Kaesones notabant hac uetusti littera. / |q uacare prorsus omni diceremus syllaba, / |c quod eius inuenitur posse subdi pro sono, / |casus unus ni probaret rectius poni semel, / |syllabam iunctis duabus cum facit uocalibus, / |ut satis sumus locuti iam priore pagina. / |nunc loquar natura quae <sit> omnibus, quae et singulis. / |nulla nam mutis facultas ad sonum edendum data est: / |labra fixa, uincta lingua est, exitus nullus patet, / |nexa si non adiuuetur cuilibet uocalium. / |namque b uel c sonare, porro d, g, [et] ceteras / |quis queat, si non resignet labra uocalis comes, / |syllabam fingas ut ante litteram quam proferas? / |semiuocales uidemus oris exprimi sono / |posse uel sola<s>, adhaerens nulla uocalis licet / |exitum plenum ministret nuncupandae litterae. / |uerum enim binae ligari non queunt mutae simul, / |0061| |syllabae si quando binas postulabunt consonas, / |nominis uerbiue cuius qua<e> tenent primordia: / |c modo aut p copulare subditam t sic solent, / |non priore sed secunda dum Latina in syllaba, / |nactus ut dicas uel aptus, sanctus aut Neptunius; / |ceteris natura non est ut duae iungi queant. / |semiuocales oportet segregare attentius; / |quas quidem quia nominatim uersus indi non sinit, / |ordinis signabo numero, quae sit haec quam disseram, / |titulus <ut> praescribet iste discolor sinopide, / |f l m n r s x. prima mutas nec sequetur nec potest praecedere, / |ipsa gemina nec locari simplici in uerbo potest: / |suffice et suffer uel offer est quidem duplex sonus, / |partibus sed ex duabus uerba coniungi uides / |et prior non hac eadem terminatur littera, / |sed sonum confundit ipsa partium conlisio. / |quattuor post hanc locatas Graecus udas nominat, / |lubrica est natura in illis namque et alternus uigor: / |nunc enim uocalis usum, nunc ministrant consonae, / |et pedum uel hinc uel inde subleuant discrimina. / |hinc sibi primam atque quartam semiuocalis potest / |subdere ista[m] quam loquebar, quando flabra et flosculos / |atque item frugem atque frondem nominas et talia. / |non item potest secundam copulare et tertiam, / |quia secunda mugit intus abditum et caecum sonum / |tertiam nec ullus illi[s] sermo Romanus ligat. / |nec sinas errare puerum, quando Daphnin scripserit, / |0063| |semiuocalem locandam primam ut istam existimet, / |quippe nos, si quando Graecum φ necesse est exprimi, / |p et h simul solemus, non Latinam hanc, ponere / |cuius a Graeca recedit lenis atque hebes sonus: / |phosphoron Phrygasque nam uel <Pam>philum sic scribimus. / |consonas autem per omnes, quae quibus iungi queant, / |quas uetet natura iunctas conuenire in syllabam, / |ire iam nunc ideo nobis uisum est consultius, / |in breue ut redacta silua demeret caliginem, / |neu subesse praeter istos quos loquar casus putes, / |qui pedum turbare normam, laedere aut[em] metrum queant: / |praeter udas ergo, supra iam duas quas rettuli, / |haec sibi nullam ligare semiuocalis potest. / |quattuor post ha<n>c loquemur ordine udas debito, / |quas priores ante nullam consonam praeponimus, / |ut caput uerbi inchoare conditae simul queant; / |subdimus mutis earum plurimis tantum duas, / |<scilicet> primam atque quartam, quod palam exemplis erit. / |namque b, c, g, deinde p, priores ponere / |singulas possis, ut uda prima sic subiecta sit: / |blandior cum dico, cludo, gleba, plebs aut Plinius. / |d cum ea numquam coibit, q magis numquam potest; / |t potest si quando Graeca mixta sunt uocabula; / |Tlepolemus, Atlas [nam] solemus inuenire in uersibus. / |uda quarta, praeter istas quattuor quas rettuli, / |amplius d, t priores subsequetur, ut puta / |Brutus et Crassus fuer<unt>, Drusus et Gracchus, Procas, / |Trossulus. iam sex habemus ante mutas redditas / |(ceterae quia tres in usum syllabarum non cadunt); / |0065| |semiuocalis quod una praefici possit, tenes; / |uda quarta praeter istas ceteris non subditur. / |et secunda paene solis conuenit uocalibus, / |seu loco prior locetur, seu iugetur alteri: / |mane cum dicis uel umbra, mensis, ambo et talia. / |tertiam udam sibi uidetur posse solam iungere, / |sic tamen, [ut] non in priore sed sequenti syllaba, / |omnis ut dicas uel amnis. uda quaeque cum sequi / |alteram non possit udam, dum sit una syllaba, / |omnis uda cum gemella rite coniungi queat, / |Gallus uel Ammianus, annus et Tyrrhenius, / |nec secus mutas uidemus posse geminas currere: / |obba et ecce, redde et agger, Attiusque et Appius. / |hanc tamen Graecus secundam tertiae sic praeficit, / |syllaba prima, Latine quod nequire diximus, / |quando μνήμην atque μνᾶσθαι dictitatque Μνεσθέα. / |interim compellit illam δέλτα nunc, nunc ταῦ sequi: / | δμῶας et Τμῶλον uidemus namque Graeca nomina. / |tertia uda sic uidetur posse g mutam sequi, / |Graia uerba quando in usum sermo noster suscipit, / |Gnosios si dicere arcus, insulam aut Gnidum uelis. / |scribimus praenomen unum et c quidem praeponimus, / |g tamen sonabit illic, quando Gnaeum enuntio, / |asperum quia uox sonorem leuiore[m] interpolat, / |uel priores g Latini nondum ab apice finxerant. / |Gaïus praenomen inde c notatur, g sonat. / |sic amurga<m>, quae uetuste saepe per c scribitur, / |esse per g proferenda<m> crediderunt plurimi, / |quando ἀμόργη Graeca uox est: γάμμα origo praeferat, / |ille contra dicat, unde c sonare debeat. / |g tamen, mox tertia uda, rarius componitur, / |0067| |quando gnatum nominare, dicere aut gnarum uoles: / |namque magnus, dignus, agnus, signa, pugna et talia, / |syllabae cum sint secundae, non ita impugnant pedes; / |quis iugatis impediri, cum caput uerbi tenent, / |saepius pedes uidemus, ut suo promam loco. / |admonet nunc ordo sextam semiuocalem loqui, / |quae sonum nobis ministrat σίγμα quem Graecis solet. / |uiuida est haec inter omnes atque densa littera: / | ἀρκτικόν Graeci uocarunt, adseruntque exordiis, / |et probant mutis eandem paene cunctis praefici, / |cum σβέσον σθένοςque dicunt, σκῆπτρον, et quando σπάθας / | στέμμα dicunt, σφίγγας aeque, σχήματα. atque udae quoque / |posse praeponi secundae sic apud Graios uides, / | σμῆγμα si quando aut σμάραγδον, σμιλίον uel nominant. / | γάμμα solum non uidetur posse subdi, quia loco / |intimo fauces prope ipsas littera[s] haec excluditur, / |dentibus σίγμα atque labris proximam sedem tenet. / | δέλτα quis possit negare quod det adiunctum sonum, / |cum sonis utrisque constet ζ<ῆ>τα, quod Graecum duplex, / |nomen etsi non uidebor tradere exempli loco? / |syllabis sedet secundis, quando prosa oratio est, / |uersus ut quadre resistat, nec propaget terminum. / | Νέστορος si forte nomen diuidendum incurrerit, / | νῦ et ε uersus prioris obtinebunt extimum, / | σίγμα uersus insequentis atque ταῦ exordium. / |nos tribus mutis eandem possumus praeponere, / |0069| |nulla cum sic possit ante semiuocalis dari: / |scuta namque, spatia dico, stamina aliaque hoc genus. / |et duas simul ligare sola consonans potest, / |scrinium struemue quando splendidumue dicimus, / |tres tamen numquam coibunt, uda ni sit tertia. / |semiuocalis suprema duplicis restat soni: / |praefici in uerbis Latinis ista nec uocalibus / |poterit umquam, tantum abest ut consonis * / |ipsa cum constet duabus comparata consonis. / |syllaba quacumque sane subditur uocalibus, / |quando rex calixue dicis, pax, latex, apex, senex. / |ante uocales locatur [ut] in sequenti syllaba, / |faxo si dicas uel axis, nexus, uxor, noxia. / |tantum apud Graecos uidemus inchoantem nomina, / |qui ξένον, ξανθόν loquuntur, ξουθόν et ξεινήϊα. / |consonis praefertur autem, si dirempta syllaba est, / |nominis uerbiue cuius, cum Latinis sermo sit: / |expuli cum dico et exta, seu quis excussam comam / |dicat aut exlex, et illud hoc sine exquiram prius, / |adde et exsortem, uel istis simile siquid finxeris. / |muto uel partem prioris, si fit hirtum, syllabae, / |ecfer ut dicam, uel illud hoc tibi effectum dabo. / |uerba contra separata quando sic conectimus, / |hanc ut ante desinentem subsequatur consonans, / |e sat est solum locare. quia duplex est consona, / |tres uidentur syllabam unam consonantes edere: / |hispidum quod porro ne sit, dico et: e bello uiros, / |dico et: e pago reuersos, dico et: e foro domum. / |ast enim Graius locabit quandocumque hanc ultimam / |siue in uno comprehensam, siue uerbo <se>pari, / |consonam numquam iugabit, quia sono leui studet; / |0071| |nam nisi <et> uocalis adsit, uertit hanc in simplicem, / | κάππα enim solum sonabit, σίγμα uero excluditur. / |sic et ἐκπλῆξαι loquuntur, sic et «ἐκπέρσαι πόλιν», / |sic et illud, «εἰς τὸ κάλλος ἐκκεκώφηται ξίφη», / |sic et ἐκ πάντων solute, sic et ἐκ νήσου facit. / |litteras autem receptant saepe ternas syllabae, / |nec minus saepe et quaternas, porro quinas parcius, / |esse quia uocalis una debet una in syllaba / |uel duae, dipthongos edit quando uocalem sonum. / |inde rarum est consonantes addere uni quattuor, / |quia uetat natura mutas iungere una in syllaba; / |semiuocales iugari saepius deprendimus, / |in quibus iam scimus udas computari quattuor. / |syllaba ergo quando quinque litteris componitur, / |consonas duas necesse est et tot udas copulet, / |possit ut uocalis una syllabam talem dare. / |ergo frons et glans uidemus esse quinas litteras: / |consonans nam prima et uda, postmodo uda et consonans / |o tenent utrimque iunctam; sic et a, cum glans erit; / |est et uda quando sola, dantur et tres alterae, / |consonans cum sit bis una, situe duplex tertia: / |stant enim cum dico uerbum, t secunda [t] et ultima est, / |strixue si dicam, supremam duplicem esse perspicis. / |porro cum dipthongos inerit, fraus <ue>lut scribi solet, / |e[t] tribus uidemus unam quae sit uda consonis. / |nempe et esse litterarum syllaba una sex potest, / |Graeca cum duplex duabus soluitur nostratibus, / |dixerit si forte quidam scrobs abunde fossa est / |stirps, uelut dixit disertus Gracchus alter Gaïus. / |0073| |Graecus hoc casu nequibit syllabam talem dare, / |nec dabit per se seorsam, sed residuam nominis / |aeque dipthongo coactam promet et pluraliter, / |namque declinare Graeci[s] saepe sic αἰσχρούς solent: / | αι prior si separetur, sex erunt superstites, / | ἀρκτικόν nam cernis esse σίγμα primum et ultimum, / |alteram dipthongos auxit copulando litteram, / |consonans et uda complent syllabam senariam. / |nunc per ipsas ire pergam syllabas quae uersibus / |scrupulum solent mouere, ratio si non cernitur. / |sed quoniam exemplis heroi carminis uti / |res monet, ut pedibus sistat sua regula iustis, / |seu uitium incessit, metri ratione probemus, / |aptius est nobis simili decurrere norma, / |discolor alternos referat ne pagina uersus. / |spectandis pedibus quae sunt nimis obuia mittam: / |natura longas quid enim tractare necesse est, / |aut facili positu et plana ratione patentes, / |quae pueris etiam promptum est occurrere paruis? / |nec mihi Graecorum ratio est attingere κοινάς, |quarum rarus inest nostris in uersibus usus, / |nec tanta in pedibus uenia conceditur uti. / |e breuibus quotiens longae redduntur, oportet / |uersificatorem quid littera quaeque ministret / |dispicere atque aptas natura iungere secum, / |uel discordantes mutatis uincere uerbis. / |consona sed sane gemina est cum praedita uerbo, / |seu medio in pede sunt, siue has pes proximus infert, / |quam dubias pedibus soleant adferre figuras, / |ut possum, paucis nitar discernere uerbis. / |0075| |syllaba prima breuis, quemcumque pedem generabit, / |longa fit a geminis, quibus indita consona uis est, / |seu pariter iunctae, suberuntue in parte sequenti, / |seu sunt diuisae finemque caputque tenentes. / |exemplis manifesta magis reddenda uidentur: / |«postquam res», prior est iunctis adiuta duabus, / |subiectis aeque fiet cum dicimus agros; / |«at tu sume pedum», diuisas cernis utrasque. / |dactylon haec eadem poterit totiens dare forma[m], / |quando breuem mediam breuis aeque tertia claudet: / |nunc age, nescio quis, nec non et «Belgica collo». / |uda etiam quocumque loco, seu subdita detur, / |libera seu, uerbo quasi consona curret in uno: / |«arma uirumque cano», «duris agrestibus arma». / |si sit longa prior, mox hanc correpta sequatur / |uocalis uerbi pariter cum fine resistens, / |syllabaque adiaceat geminis exorta sonoris, / |non semper uideas spondeon posse creari, / |quia mutas ita coniungi natura recusat, / |ut pariter poni possint in parte sequenti, / |udas nec possis umquam praeponere mutis, / |nec tempus praestant udae cum subiciuntur / |nominis in capite aut uerbi. superest igitur quid? / |ut sint diuisae subduntur quando trochaeo: / |unam detineat sequitur qu<a>e syllaba primam, / |atque ita uocalis superet non sola trochaeo, / |altera succedat, qua proximus exoritur pes. / |«et quis cuique dolor uicto, quae gloria palmae», / |«postquam res Asiae», geminum hoc exemplar habebis. / |0077| |ergo ut uocalis remanens in fine trochaei / |et uerbi finem faciat, spondeon et edat, / |unicus efficiet casus, si qui sequitur pes / |nascatur certis quas debet habere sonoris, / |dum caput obtineat fortissima littera uerbi. / |haec quae sit iam scire potes, si prima tenebis / |quae tibi, cum loquerer septem quoque semisonantes, / |discreui titulo et numero signante notaui. / |haereat ergo animo sexta hinc tibi uiuida perquam / |littera de numero quam dixi semisonantum, / |quae sibi tres tantum poterit subiungere mutas, / |si quando scutum, spumas uel stamina dico. / |haec sola efficiet nudo ut remanente trochaeo / |spondeum geminae possint firmare sonorae. / |exemplis an praua sequar uel recta probato: / |quisque scire cupit uel quisque scribere curat, / |ante stare decet cum dico et separo uerbum, / |ante Stesichorum uatem natura creauit. / |ultima uocalis remanens finisque trochaei / |excipitur geminis quis proximus exoritur pes; / |quae quamquam capite alterius uerbi teneantur, / |sufficiant retro uires et tempus oportet, / |consona quod debet geminata referre priori. / |nam cur spondeo credas non reddere tempus / |quae tali positu, cum dactylus incidit, obstant? / |incipe si dicas et scire aut scribere iungas, / |creticus efficitur. quis uiribus ergo nocebit / |subdita praeteritae, cur isdem uiribus aeque / |tempora non praestet, cum sit subiecta, priori? / |quin mirum magis inuenias ut tempore duplo / |0079| |semisonans istaec pariterque et muta cohaerens / |correptam retro nequeant augere trochaei. / |nam, nisi uocalis producta sequatur utrasque / |tertia, quas dixi nullum poterunt dare tempus: / |scire etenim cum dico et stare, «spumeus amnis», / |tertia uocalis producta adiungitur illis, / |atque inde accipiunt uires prosuntque priori. / |si fuerit correpta, nihil praestare ualebunt, / |cum scapulam, spatium, stimulum subiungo trochaeo. / |quippe pedem primum nisi pes comitabitur alter / |desinit esse caput uersus, e<s>t prosa loquela; / |pes etenim speciem metri numquam facit unus, / |quia et uariis pedibus loquimur sermone soluto, / |nec metrum facimus, quia fungimur ordine nullo. / |adde quod hic primum cernis nutare trochaeum, / |quem tantum in fini sumunt heroica metra; / |cui si dactylici generis subiungitur alter / |a geminis ortus, cui sit quoque tertia longa, / |cum fit dactylus ipse, simul quoque reddat oportet / |spondeum, pleno qui tempore solus egebat. / |cum correpta adeo uocalis tertia curret, / |si positu longa efficitur, pedis efficit orsum, / |dactylicumque parat iam rite effingere metrum, / |suggerit et tempus, quantum producta solebat. / |quod nos exemplis aeque firmare decebit: / |unde scissa coma est aut unde spissa corona, / |ecce stagna madent: triplici sic syllaba pacto / |temporis accessu non tantum est reddita longa, / |sed dedit et uires geminis augere trochaeum. / |0081| |dactylus in breuibus uocalem quando supremam / |seruabit uerbique simul cum fine resistet, / |si pedis alterius primordia consona et uda / |subnectent, pes incolumis uegetusque manebit. / |consona si gemina est, qua proximus incipiet pes, / |cuius principium sexta haec quam dico tenebit, / |dactylus ille prior, quamuis sermone peracto / |discretus liberque pedis compage secundi, / |sentiet accessum momenti et temporis auctum. / |exemplo uersus unius utrumque probabis: / |«ante supinatas aquiloni ostendere glebas». / |tendere cum uerbi finem simul et pedis explet, / |nil obstant pedis alterius modo consona et uda. / |syllaba si contra ueniat qualem modo dixi, / |temporibus uitiatus erit pes integer ante: / |ante supinatas aquiloni ostendere strages, / |tertia si<c> longa efficitur, pes creticus exit. / |uel tu finge aliud, dum talis syllaba detur, / |sed nullam inuenies, nisi littera sit prior ista / |quae sexto praescripta loco est atque ordine earum, / |dimidium uocis quas edere diximus ante. / |syllaba difficilis quotiens correpta secunda / |indiget auxilio, quo tempora bina ministret, / |dactylus inde magis, spondeus rarior exit. / |nam cum finitur uocali sermo trochaeum / |destituens, iam pes in dactylon ire uidetur, / |inque breues geminas longam laxare secundam, / |spondeus quo more solet dare dactylon ex se. / |quippe ubi sola manet uerbi uocalis in imo / |et breuis haec abscissa etiam comitemque requirens / |nullaque consona iuncta parat dare temporis auctum, / |nil iam spondeo uideas superesse relictum. / |0083| |uel tu ruricolae primum decurre Maronis: / |«Liber et alma Ceres», et «ferte simul» «Dryadesque», / |«munera uestra cano tuque o cui prima frementem», / |«ipse nemus», tunc «dique deaeque», atque «arua tueri, / |quique nouas» et «quique satis» et «teque sibi» mox, / |«anne nouum», tunc «ipse tibi», «plus parte relinquit», / |«nec tibi regnandi ueniat tam dira cupido», / |«uere nouo gelidus canis» et «gleba resoluit», / |«et quid quaeque ferat regio, et quid quaeque recuset». / |bis decies unumque supra, nisi fallimur, ecce / |dactylon efficiet talis quem dico trochaeus, / |spondeum at nullum potuit dare uersibus isdem. / |namque etiam duplex quae nobis una relicta est, / |principium uerbi quoniam proferre Latini / |non ualet et tantum uocali[s] subdita currit, / |cum Graecum inciderit nomen quo possumus uti, / |si post dactylon accedat, nil tempore duplo / |officiet. gemini poterunt quod pandere uersus: / |«pontibus instratis coniunxit litora Xerxes», / |«sanguine turbatus miscebat litora Xanthus». / |0085| |litora pes longa constat breuibusque duabus / |tempora nec laedit duplex, quin dactylus extet. / |pro duplici contra gemina est si consona, laedit: / |pontibus instratis coniunxit litora Sciron. / |in tantum uegeta est et uiuida littera sexta, / |cum prior est et muta loco subiecta secundo, / | ἀρκτικόν idcirco στοιχεῖον Graecia dixit. / |sed non principium nunc nominis inchoat ipsa, / |cum duplicem reddit, sequitur sed pone priorem, / |cum Xanthum, Xerxen aut Xuthum et talia pono. / |nam ξῖ, quod Graecis commune uidemur habere, / | κάππα et σίγμα facit, non σίγμα et κ<άππα> secundo: / |nec sonus est illis idem, nec littera prima, / |quae cum mutatur, mutatur origo sonandi. / |sic Ξέρξης duplicem praestat, Σκείρων aliquid plus, / |ut supra ostendi cum scire et scribere curat / |uel scutum, † spatium, spumas aut stamina dixi. / |immo uelim spectes quam multa occasio detur, / |cum remanet nutans etiam dubiusque trochaeus, / |dactylus ut crebro, spondeus rarior extet. / |syllaba uocali quando est finita secunda, / |tertia uocalem si subicit, hiscere credas, / |est tamen exemplum, uocalis consona si fit: / |«ante Iouem nulli subigebant arua coloni». / |uocalem mediam si consona suscipit una, / |dactylus incolumi constabit lege sonoque: / |«ante tibi Eoae Atlantides abscondantur». / |consona si mediam determinat, altera porro / |uocalem adnectit, simili pes lege probatur: / |0087| |«uenit et upilio, tardi uenere subulci». / |si mediam uocalis habet, quam consona et uda / |excipiunt, nequeunt geminae uexare priorem: / |«unde tremor terris» aut hoc, «percussa tridenti». / |dactylus efficitur: nam longa est reddita prima, / |et mediam nil uda iuuat, quae subdita currit, / |sic manet unde breuis, sic et «percussa tridenti». / |syllaba si contra fortisque et uiuida detur, / |unde scire potes, percussa spumat harena, / |reddet spondeos iusta ratione locatos. / |nec modo quia uerbo finem facit unde, putato / |sic cecidisse: magis sermone notabis in uno / |congruere ut cassae pariter sint consona et uda, / |«et solem geminum et duplices se ostendere Thebas», / |et duplices mediam non possit reddere longam. / |perspicis udarum quam uis modo fiat inanis, / |subiectae quotiens et iuris sunt alieni. / |hoc et diuersa melius ratione patebit. / |uocalis mediae nam quando residet in udam, / |tertiaque accedens similem geminauerit udam, / |spondeus plenis reddetur temporibus pes: / |«attollitque animos, Poenorum qualis in aruis», / |«et Tyrrhena pedum circundat uincula plantis». / |nec non uocalis primae si quamlibet udam / |contineat, ueniensque aliam subiecerit udam / |praepositam longae, spondeon cernimus edi: / |«Pallenen, hunc et Nymphae ueneramur, et ips[a]e», / |0089| |«Tyrrhenas, i, sterne acies, tege pace Latinos». / |si fuerit correpta sequens, et tertia talis / |iungenda est, pes sic geminis fit dactylus udis, / |spondeum qualem geminae fecere priores: / |«Palladia gaudet silua uiuacis oliuae», / |«Parrhasio dictum Panos de more Lycaei». / |cur tantum ualeant udae, modo reddita causa est: / |consona quia uis est illis. nunc libera namque / |utraque complexu alterius nec subdita currit, / |inter uocales positas nam cernimus ambas. / |quattuor udarum primam quartamque uidemus / |in pedibus uarias effingere posse figuras, / |uda secunda sed his et tertia dissimiles sunt, / |consona nulla potest quoniam sociare secundam / |sermone in nostro, sicut positum ante tenemus; / |tertia non aliter mutae subiungitur uni / |quam quotiens Gnaeum, gnarum, gnatumque loquemur, / |syllaba dum primas habeat geminisque creetur. / |has etiam geminas pedibus similes dare formas / |inuenies, geminae quot prima et quarta dedere: / |«talia flammato secum dea corde uolutans», / |«non anni domuere decem, non mille carinae», / |«quam multa in tectis», «una cum gente tot annos». / |dactylus hinc etiam reddetur talis, ut illi<n>c: / |«quem mea carminibus meruisset fistula caprum», / |«annuus exactis completur mensibus orbis». / |nec non et mutas geminas componere possis, / |obba et Tucca uelut, muris uelut additur agger, / |«Oppius aduenit, comes est quoque Tettius illi». / |uda igitur numquam praebebit subdita tempus? / |praebebit uerbo deprensa aut nomine eodem: / |replet cum dico, subiecta est uuida mutae; / |Atlas ut Graeca, sic profero uoce Latina. / |uda secunda utinam nostra sic uoce sederet! / |exemplo sat erit qui dixit «membra Pyracmon». / |tertia tum cycnus. sed quarta frequentior his est, / |nam mutis docui subiectam hanc omnibus esse: / |Fabricium dixit «sacrum qui» «limite quadret», / |agricola et uepres dixit «saluere per utres». / |tempora sic praebent udae, cum subiciuntur. / |si par<s> sermonis perstat nec fine trochaei / |finitur, geminae praebebunt tempora mutae, / |quae secum iungi possunt, ut diximus ante, / |siqua prior seu posterior correpta locatur / |(sermonis dixi, non hanc pedis esse priorem). / |cum prior est, duplici exemplo contentus abito: / |«et genus inuisum et rapti», prior hic breuis est ra, / |longa fit a geminis, quas proxima syllaba praebet / |eiusdem uerbi: nam p sequitur simul et t. / |«quam facile accipiter saxo sacer ales ab alto»: / |pro geminis duplicem recte subiungere possis. / |sic reddunt longas, quod dudum posse negaui, / |finitur quoniam pleno tunc sermo trochaeo, / |nunc sermo incolumis sibi uires ipse ministrat, / |uiuida nec praesto est totiens tibi littera nota. / |at quotiens correpta sequens est syllaba, posse / |spondeum fieri, si syllaba tertia tales / |substituat geminas, exempla tibi totidem do: / |«efficit obiectu laterum, quibus omnis ab alto», / |0093| |«hunc illa exceptum». correptas cernimus ambas / |sermonum uoces positas in parte sequenti, / |sed tamen has etiam reddet tibi syllaba longas / |tertia, quae geminis constat subiecta sonoris, / |quia sermo ipse manet nulloque est fine recisus. / |forsitan hunc aliquis uerbosum dicere librum / |non dubitet; forsitan multo praestantior alter / |pauca reperta putet, cum plura inuenerit ipse; / |deses et impatiens nimis haec obscura putabit: / |pro captu lectoris habent sua fata libelli. / |sed me iudicii non paenitet: haec bene uobis / |commisi, quibus est amor et prudentia iuxta, / |et labor in studiis semper celebratus inhaeret. / |uos sequar, in uestro satis est examine cautum. / |haec ego cum scripsi, bis quinis mensibus aeger, / |pendebam ambiguum trutina sub iudice corpus, / |alternum nutans et neutro pondere sidens, / |nam neque mors auide nigros pandebat hiatus, / |nec uitam forti retinebant stamine Parcae. / |sic uarios tam longa dies renouando dolores / |duxit ad hoc tempus semper sine fine minando. / |cum potui tamen, obrepens incepta peregi, / |quo, uitae dubius, uel sic uixisse uiderer.\\nnulla uox humana constat absque septem litteris / |rite uocales uocauit quas magistra Graecia: / |quicquid audis praeter istas, pars soni, non uox erit. / |quinque contenta est figuris Romuli Latinitas: / | ἦ<τα> et ω longas enim nos non habemus litteras, / |nec breues semper uocamus his duas contrarias. / |ceteras tres quae supersunt dichronas cognominant, / |corripi quod saepe eaedem, saepe produci ualent. / |porro cunctas noster usus quinque uocales suas, / |corripit quod nunc easdem, nunc easdem protrahit, / |utitur longis et isdem breuibus aeque fungitur, / |nec breuem semper requirit, semper aut quae longa sit, / |omnibus sed quinque semper utitur ceu dichronis, / |in breui sed tempus unum est, bina longae possident. / |una uocalis iugata consonanti aut pluribus / |syllabam reddat necesse est. syllabam Graeci uocant, / |ore quod simul profectae copulant unum sonum: / |uinculum nam signat ista congregale dictio. / |et tamen uocalis una quando pars sermonis est, / |syllabam dici necesse est, cum sit una littera. / |0097| |cum breuis duas habebit adiacentes consonas, / |siue secum uel sequenti copulatas syllabae, / |singulae uel diuidentur, longa fiet e breui, / |non secus producta quam si temporis dupli foret. / |nec minus longam probamus, una cum duplex erit, / |quia duarum consonantum uim suo praebet sono. / |uel gemellis cum iugamus syllabam uocalibus, / |misceant sonum necesse est, iure distent temporum. / |a et e simul iugatae siue cum illa singulae / |quinta quae uocalis est, longam creabunt syllabam. / |i et u non hoc ualebunt, siue praesint alteri / |uel sibi cum copulantur, quia prior fit consonans, / |illa quae remansit inde tempus unius tenet / |siue duplum, quale et omnis, quando producta est, habet. / |o cum e tantum iugatae longa semper syllaba est. / |cum duas sermonis usus comprehendit syllabas / |* hoc ut exemplis probemus, resque ut omnis clara sit, / |ante quae natura quaeque ratio sit dicam pedum. / |sed prius nitar docere simplices quos nominant, / |una uis quod syllabarum est, quando binos scandimus. / |ergo cum duas uidebis esse iunctas syllabas, / |effici pedem necesse est, sint breues ambae licet; / |una longa non ualebit edere ex sese pedem, / |ictibus quia fit duobus, non gemello tempore. / |breuis utrimque sit licebit, bis feriri conuenit, / |parte nam attollit sonorem, parte reliqua deprimit / |(ἄρσιν hanc Graeci uocarunt, alteram contra θέσιν): / |0099| |una porro bis feriri quando poterit syllaba? / |temporum momenta sane lege certa diuidunt, / |seu duas pes quisque iunget siue plures syllabas: / |aut enim quantum est in ἄρσει, tantum erit tempus θέσει, / |altera aut simplo uicissim temporis duplum dabit, / |sescuplo uel una uincet alterius singulum; / |quicquid istis discrepabit, absonum reddet melum. / |latius tractant magistri rhythmici uel musici: / |nos uiam metri studemus parte ab aliqua pandere, / |ergo cum reddenda rursus haec erit distinctio, / |qua pedum natura poscet, satis habebo attingere. / |nunc pedes accedo primos, quos uocant disyllabos. / |primus ille est, iure primus, ἡγεμών qui dictus est, / |auctor et ductor melorum, qui duas breues habet. / |ante enim breue est creatum, redditum longum dein, / |sicut unum numerus ante quam secundum prodidit. / |ergo natura repertus iure princeps dicitur, / |ante quem non est creatus, quem sequuntur ceteri. / | δίβραχυν dixere Graeci, quod sit ambabus breuis; / | πυρρίχιος idem uocatur, quippe, et aptus pyrrhichae / |tam cito motu recursat, quam breues hi sunt soni. / |tertium detrecto nomen, lege nam metri uetor: / | παρίαμβον namque dicunt, si probatis ἔκτασιν, / |ars uetat primae negare spatia bina syllabae, / |reddere autem pedibus isdem plura cogor nomina, / |nequis erret, quando nomen aliud alibi inuenerit, / |ac putet pigrum uel artis usque ad ista nescium. / |huius exemplum uidebis esse, cum dices honor. / |est huic aduersus ille qui duas longas habet, / |0101| |syllabis compar priori, temporis duplum merens; / |qui, quod in templis canorus a sono uocis malae / |auribus libantis obstat et fauet, spondeus est, / |hunc sonabis, siue reges siue ciues dixeris. / |uerum uterque quantum in arsi, tantum habe<bi>t in thesi: / |temporum mensura dispar, lex soni communis est. / |qui breuem primam tenebit, deinde longam syllabam, / |erit iambus, pes uirilis, acer et raptim citus. / |nec minus currit trochaeus, lege uersa temporum: / |syllaba longus priore, parcior nouissima; / | χόρ[ε]ιος idem nuncupatur a magistris plurimis. / |terna rite partientur ambo uicibus tempora: / | ἄρσις unum possidebit, quando iambum partior, / |fiat alternum necesse est, cum trochaeum diuides. / |uis iambum, dic parens, <si> uis trochaeum, Roma dic. / |hactenus uicissitudo uertitur disyllabum, / |nam quater reciprocantur numerus et tempus duplex. / |octo porro procreantur, quos uocant trisyllabos: / | τρίβραχυν primo loquemur, tunc sequentur ceteri, / |ut pedes sibi recursant temporum aduersi uice. / |namque huic aduersus ibit qui tribus longis patet: / |hunc molossum nominarunt, hunc et ἵππειον uocant. / |temporum tria ille habebit, iste duplo tenditur; / |quae tamen cum partieris, simpla duplis reddito. / |forma talis est minori<s>, anima quando dicimus; / |hic trilongus tunc sonabit, quando Romanos loquor. / |qui breues primas habebit atque longam tertiam, / |is erit ἀνάπαιστος: sat audis quot sit iste temporum / |(uersus hic nusquam uacillat, hoc suo reddam loco), / |huius exemplum tenebis, quando populos nominas. / |00103| |dactylum post hunc loquemur, nam priori aduersus est: / |ordinis situ repugnans, temporum consors modo, / |nam breues longam sequuntur quando dico Romulus. / |horum uterque tempus aequum librat arsi[m] cum thesi. / |cum duas longas sequetur una breuior syllaba, / |pes erit βακχεῖος; ἀντίβακχ[ει]ος autem tunc erit, / |cum breuem primam locabis et duas longas dein: / |nomina aut uerte<n>s uicissim, cum priorem dixeris / |antibacch[i]um, nominato qui redit contrarius. / |temporum mensura par est: bina ternis appara, / |ut pedum natura poscet ante uel retro breuem; / |forma ut est Romanus illi, sic Catones alteri. / |septimum pedem loquemur, quem uocant ἀμφίβραχυν, / |cum duae breues utrimque, media longa ponitur, / |quale si uelis amoenus aut amicus dicere. / |arsis hinc sumat necesse est tria priora tempora / |et thesi relinquat unum, uel licet uertas retro, / |arsis uno subleuetur, deprimant thesin tria. / |par pari figura non est, pugnat unum cum tribus, / |nec modum dupli rependit, nec tenetur sescuplo: / |exigunt idcirco talem qui sequuntur musicam. / |pes adest supremus unus octo de trisyllabis, /| ἀμφίμακρος: hunc priori perspicis contrarium, / |nam duae longae receptam continent intus breuem, / |Romulos si nominemus, Apulos aut Doricos. / |sescuplo metimur istum, quinque nam sunt tempora: / |nunc duo ante tria sequuntur, nunc tribus reddes duo, / |Italum si quando mutat Graius accentus sonum, / |Apulos nam quando dico, tunc in arsi sunt duo, / | Σωκράτην Graius loquendo reddet in thesi duo. / |00105| |creticum appellant eundem, forte Curetum genus / |quo modos ludo sub armis congruentes succinant. / |primus iste pes locatur his ubique in uersibus, / |optimus pes et melodis et pedestri gloriae. / |plurimum orantes decebit quando paene in ultimo / |obtinet sedem beatam, terminet si clausulam / |dactylus, spondeus imam, nec trochaeum respuo; / |bacchicos utrosque fugito, nec repellas tribrachyn / |(plenius tractatur istud arte prosa rhetorum). / |nam solet longam trochaeus soluere in duas breues, / |unde et appellant trochaeum, quem uocamus tribrachyn, / |nec minus frequens iambus tribrachyn ex se<se> creat; / |soluit et spondeus imam, cum propagat dactylum; / |cum prior soluetur, edet dactylo contrarium. / |amphimacros saepe primam, saepe soluit tertiam, / |quin et ambas saepe soluens quinque componit breues, / |uersus est ut ille noster, quem probare debeo / |(regulam reddemus omnem debito metri loco). / |nulla enim <non> longa solui per duas breues potest: / |dum suo pedi reseruet praestituta tempora, / |syllabarum ni[hi]l nocebit longior progressio. / |nunc incipiam bis geminos pedes referre, / |quasi si repetam quos docui disyllabos iam, / |unum ut faciant duo pariter pedes iugati. / | προκελευσματικός primus erit. breues habebit / |hic quattuor omnes, duo quia sunt pariambi: / |00107| |hunc efficiet Minucius ut quis uocitetur. / |uersum dabo, quo regula nota fiat omnis, / |«perit abit auipedis animula leporis». / |hunc nos pedibus scandere conuenit iugatis: / |tetrametrus erit, tribrachys in fine resistet, / |pariambon habebit simul et semipedem imum, / |detracta sit ut quarta pedi syllaba quarto. / |catalexis enim dicitur ea clausula uersus / |quam syllaba uel pes numeri datus minoris / |ita terminat, ut discrepet id quod inde restat. / |aduersus huic tempora bis quaterna sumet; / | δισπόνδ[ε]ιος hic dicitur: ecce, nomine ipso / |debent duplici tempora singuli quaterna. / |rhythmis magis hic iugiter inuenitur aptus, / |anapaestica nec non uariantur inde metra, / |quasi si duo sint, tempora qui quaterna reddunt. / |cum prima breuis, longa dein, tertia longa, / |post quarta breuis syllaba continebit omnes, / |hunc promit iambus, geminum facit trochaeus. / |pes nomen habebit quod in hoc referre metro / |longae prohibent ordine tres simul locatae: / | ἀντίσπαστον enim mage lex heroica promet; / |est forma, Tarentina uelut moenia dicas. / |claudunt medias quando breues utrimque longae, / |est ante trochaeus, sequitur dehinc iambus; / |idcirco gemellum uocitarunt χορίαμβον, / |nam qui chorios dicitur et trochaeus idem est; / |exemplar in isto facile est locare uersu, / |si Romulidas dicere quis uelit Quirites. / |00109| |sin prima breuis, longa sequens, itemque rursus / |sibi consimiles ordine quo duas locaui, / |hunc rite uocant, quia geminatur, διίαμβον, / |duplicemque trochaeum uocitarunt διτρόχαιον. / |est forma prioris quasi si Corinthios quis, / |itidemque sequentis quasi Gallicane dicat. / |nunc reddo duos, nomine quos Ἴωνας ambos / |discrimine signant, dedit ordo quod locorum: / |longas siquidem quando prius locamus ambas, / |exinde breues subdimus, ut putes priorem / |spondeon oriri, comitem mox pariambum, / | ἀπὸ μείζονος illum memorant ionicorum; / |at qui breuibus praepositis deinde longas / |acceperit, ἀπ᾽ ἐλάσσονος hunc iubent uocari. / |nomen tibi quid deligo quo notes priorem, / |cum uersibus istis totiens recurrat hic pes, / |longas geminat qui prius et iugat minores? / |Lauinia cum dicimus, haec tamen figura est, / |metrumque facit sotadicon quod uocitarunt, / |qui<a> multa ferunt hoc pede Sotaden locutum. / | ἀπ᾽ ἐλάσσονος autem cui nomen indiderunt / |in nomine sic est: Διομήδης. metron autem / |non uersibus istud numero aut pedum coartant, / |sed continuo carmine <quia> pedes gemelli / |urgent breuibus tot numero iugando longas, / |idcirco uocari uoluerunt συνάφειαν. / |anapaestica fiunt itidem per συνάφειαν;/ |uersus tamen et non minus inde comparatur / |qui saepe pedes tres habeat uel ille plures, / |catalectica quos syllaba terminat frequenter, / |solet integer anapaestus et in fine locari. / | ἀπ᾽ ἐλάσσονος umquam numero non cohibetur: / |sensum quotiens terminat aut carmina finit, / |00111| |longas ratio est ponere, non breues in imo, / |pes ut integer sit geminus, simulque in aure / |dulcem sonitum tempora longiora li<n>quant. / | ἀπὸ μείζονος autem breuior quod est secundis, / |uersus male ne desinat, adhibentur in imo / |quas prima pedis portio longas habet ambas; / |ita uersus erit de tribus et semipede uno: / |tres dico iugatos fieri, semipedem unum. / |et paeonici nominis ambo sunt quaterni. / |is primus erit, longa cui locata prima est, / |quam continuo tres aliae breues sequuntur: / |tu pone trochaeum prius et mox pariambon, / |Caecilius erit consimilis pedis figurae. / | παίωνα secundum faciet secunda longa: / |fiet hinc iambus prior et dibrachys alter, / |dicat quasi siquis: magis hunc Horatius uult. / |hoc ordine fit tertius ut sit pariambus / |prior et socium post sibi copulet trochaeum: / |Menelaus ei nomen erit simile locatum. / |quartum quoniam quarta facit syllaba longa, / |subiungit iambum prior hic pes pariambus: / |apto similes nomine Πελοπίδαι sonabunt. / |et ἐπίτριτος aeque genus est paeonicorum, / |totidem pedibus quia uarius tempore differt: / |septena etenim tempora singuli tenebunt, / |cum paeonici possideant quina priores. / |cum prima breuis syllaba, longae ueniunt tres, / |[h]is primus habetur; pedibusque post secutis / |ex ordine sunt nomina quem breues tenebunt. / |spondeus iambum sequitur quando priorem, / |prima si breuis [est], ἐπίτριτος hic primus habetur. / |migrante breui consequitur pedem trochaeum, / |idcirco secundus uocitatur alter hic pes, / |ut tertius ille est breuis ubi tertia currit: / |00113| |spondeus in hoc fit prior, est sequens iambus; / |idemque manet, cum faciet quarta trochaeum, / |quartum quoniam perspicis hunc ἐπίτριτον esse. / |uersus similes non sinit hic dari figuras, / |ut quibo tamen disparili notabo metro. / |primus Agyllinos pes efficit, alter Ἀρχιμήδην, / | Δημοσθένης fit tertius, quarto loco / |qui currit, poterit quasi Δωδωναῖος haberi. / | ἄρσιν quotiens in geminis θέσινue quaeres, / |sex aequa pedes tempora diuidant oportet / |binas pariles qui sibi syllabas habebunt: / | προκελευσματικός bina dabit, sequens quaterna; / |qui sena tenent tempora, terna partientur. / |at quando genus finditur hoc ionicorum, / |longis dare nos tempora conuenit quaterna / |et bina duabus breuibus dari necesse est: / |seruare uices admonet ordo longiorum. / |impar numerus paeonicis utrisque coget / |aptare duobus tria uel quaterna ternis, / |sesquata fere quod numeros pars secat istos. / |perspecta pedum regula si satis uidetur, / |iam possumus ipsis animum adplicare metris. / |hexametros tradit genitos duo prima uetustas, / |hero[ic]us ille est, hunc uocant iambicum, / |nam pedibus senis constare uidemus utrumque, / |diuersa quamquam lex sit ambobus pedum. / |additur haec gemino non absona fabula metro, / |00115| |seu uera res est, spectet auctorem fides. / |cum puer infestis premeret Pythona sagittis / |Apollo, Delphici feruntur accolae / |hortantes acuisse animum bellantis, ut illos / |metus iubebat aut propinqua adoria. / |tendebat geminas pauida exclamatio uoces, / |«ἰὴ[ιε] παιάν, ἰὴ[ιε] παιάν, ἰὴ[ιε] παιάν»;/ |spondeis illum primo natum cernis sex. / |ex parte uoces concitas laeti dabant: / |«ἰὴ[ιε] παιάν, ἰὴ[ιε] παιάν, ἰὴ[ιε] παιάν»;/ |et hinc pedum tot ortus est iambicus. / |haec sibi quaeque prius distinguere metra paramus, / |heroa primo, mox adire iambica / |(alternae nequem impediat confusio siluae), / |quae lex sit ipsis, quae sit his quae procreant, / |partibus adiectis detractis quae uarientur, / |post hinc deinde quanta compages nouos / |alternet uarietque modos, mutatio quantum / |commendet. et si non ualebo plurima, / |attingam uel pauca tamen: nam pandere prima / |prodest frequenter artium uestigia. / |uim propriam pedibus fida cito reddito mente. / |ne, dum requiris, tarda sit dispectio. / |spondeus, uersum quo primum diximus ortum, / |suam [uim] tuetur hexametris heroum; / |nomine nunc proprio, nunc debita tempora reddens / |sub alterius consonat uocabulo. / |ex geminis longam soluet si quando sequentem, / |fit dactylus trisyllabus, tempus manet; / |si prior in geminas soluetur longa minores, / |00117| |tum pes recurret dactylo contrarius. / |tempora sed quamquam totidem defendat uterque, / |heroa fiunt pulchriora dactylo. / |haec contra uitiant incurrentes anapaesti / |post dactylum: ne quattuor iungas breues; / |post autem spondeum ueniens sic mutet oportet, / |ut iste uersus iam docet, legem metri. / |ergo spondeus plerumque in dactylon ibit, / |nec interest uel quo loco uel quam frequens: / |nam saepe alterni gemini, nunc saepius alter, / |species reformant plurimas in uersibus, / |quas longum credo perscribere, cum sibi cunctas / |legendo possit adnotare quilibet. / |hoc sat erit monuisse, locis quod quinque frequenter / |iugem uidemus inueniri dactylum: / |sed non et sextum pes hic sibi uindicat umquam, / |nisi quando rhythmum, non metrum, componimus. / |namque metrum certique pedes numerusque coercent, / |dimensa rhythmum continet lex temporum. / |spondeus partem semper sibi uindicat imam / |dat et trochaeo qua disyllabo locum, / |nec damnum importat, tria qui sua tempora subdit, / |quae quattuor spondeus expleret magis: / |debita nam spatii recipit quasi tempora uersus / |dum iungit imis consequens exordium. / |omnibus in metris hoc iam retinere memento, / |in fine non obesse pro longa breuem. / |praeterea pes nullus erit qui rite locetur / |laudem mereri si uoles poeticam. / |hexametron dicunt sed non heroicon omnem: / |nam sex pedes inesse non erit satis, / |leges quippe datas heroica carmina poscunt, / |quis acta Homerus heroum, cum scriberet / |00119| |uersibus, ostendit, quas aeque sermo Latinus / |custodit omnes, et pedes solos probat, / |quos supra posui. Graecis et creticus aptus, / |bacchius etiam ponitur pro dactylo. / |creticus in nostris, si leuia carmina pangas, / |raro inuenitur, qualis hic Maronis est: / |«insulae Ionio in magno, quas dira Celaeno», / |creticus offendit pes primus et asperat aures. / |dabo et latentem, sed notandum creticum: / |«solus hic inflexit sensus». nam primus et istic / |pes longiorem tertiam dat syllabam, / |c geminum, quoniam sermonis regula poscit / |ut fiat hicce plena uox, <si> excluditur / |uocalis, dabitur. nec consona pellitur ulla, / |nisi quae duabus obstat una uocibus / |cum uenit in medium uocesque oblimat adhaerens: / |bis senus istam litteram monstrat locus. / |aut geminum in tali pronomine si fugimus c, / |spondeus ille non erit qui talis est: / |«hoc illud germana fuit», sed et «hoc erat alma»; / |iambus ille fiet, iste tribrachus. / |has autem leges heroicus omnis habebit: / |cum post duos pedes relicta syllaba est, / |si plenum absoluet uerbi uel nominis instar, / |orationis ista uel quae pars erit, / |hoc πενθημιμερές medium de quinque uocatur, / |hanc et tomen dixere. forma talis est: / |«Tityre tu patulae», concludit syllaba nomen / |00121| |duos pedes secuta <quae> fit semipes. / |talis in heroo laudatur regula uersu, / |locumque primum possidet, quia prima fit. / |nec minus hanc laudant quam dat mensura secundam, / |post tres pedes ut una nomen terminet: / |hanc hepthemimerin numeri de parte uocarunt, / |quia tres pedes et una septem diuidunt. / |«inde toro pater Aeneas» exemplar habebis, / |post tres pedes reperta nomen integrat. / |horum si nihil est, specta ne forte trochaeus / |sit tertius finemque det uocabulo, / |«infandum regina»: datur locus ecce trochaeo, / |quem post duos pedes uidemus tertium. / |nec uitium medio in uersu deprensus habebit, / |quem dactylum secuta faciet syllaba: / |nam sequitur «regina iubes». prior inde trochaeum / |iu breuis secuta reddit dactylum; / |bes, hinc quae remanet, conectit cetera uersus / |membra, at trochaeus tantum erit nouissimus. / |et quartum tradunt simili ratione trochaeum, / |exemplum at eius uix et ipsi conlocant: / |namque ex praedictis paene est ut regula quaeuis / |inuenta uersum comprobet, qua[m] sic uacet / |quandoque, ut quartum contingat habere trochaeum. / |exemplar eius tale confici potest: / |«quae pax longa remiserat, arma nouare parabant», / |quartus trochaeus arma fit, rarum est tamen. / |harum si nulla est species deprensa, magistri / |00123| |uersum recusant nec uocant heroicum. / |sed fortasse putes nullum contingere uersum, / |qui in ullam earum regulam non incidat: / |rarum concedam, fieri non posse negabo. / |apud Maronem talis incurrit mihi: / |«magnanimi Iouis ingratum ascendere cubile», / |species in istum nulla praedicta incidit. / |«magnanimi Iouis» est etenim tantum geminus pes, / |sequiturque nullus qui probatur semipes; / |inde duas longas pes tertius efficit ingra, / |orationis plena nec pars editur; / |et quartus tascen, nec portio plena relicta est, / |et d sequens longam priorem perficit. / |quintum nulla iubet lex obseruare trochaeum, / |nec est notandus unus in tot milibus. / |hae faciunt formae uariari plurima metra: / |«quae potero tangam, tu mihi leges tene». / |pentametrum dubitant quis primus finxerit auctor, / |quidam non dubitant dicere Callinoum. / |hexametro cum quinque pedum subiungitur iste, / |partes heroi dupliciter recipit, / |quas penthemimeris possit diiungere forma: / |has siquis geminet, pentametrum faciet. / |sed refert duo sint an dactylus unus in illa: / |cum duo sunt, eadem bis repeti poterit; / |subiungam exemplum, quo fiat planius istud, / |«desine Maenalios», «desine Maenalios»; / |dactylus ut duplex, non bis sententia currat: / |«desine Maenalios», Musa, referre iocos. / |00125| |hoc nec praepositum peccat nec parte sequenti: / |talis utrique loco conuenit una tome. / |si primo spondeus erit, tum dactylus alter, / |stabit comma prius, non poterit repeti; / |talis erit uersus haec portio, quam modo tracto: / |«postquam res Asiae»; claudicat, ut repetas. / |ut stet comma sequens, bis dactylus adsit oportet: / |«postquam res Asiae», «desine Maenalios». / |dactylus in primo positus, spondeus adhaerens, / |non oberit primis, officiet reliquis. / |exemplum ponam parti quod congruat isti: / |«Musa mihi causas»; discrepat hoc iterum. / |dactylus ergo duplex redeat mihi parte sequenti: / |«Musa mihi causas», «desine Maenalios». / |spondeum duplicem quae pars prior est bene sumet, / |peccat enim tantum posteriore tome; / |spondeos ante ergo dabis, pars cetera curret: / |«o fortunati», «desine Maenalios». / |pars prior ergo pedum admittet quemcumque duorum, / |dactylus in reliqua bis repetundus erit. / |scandunt pentametrum duo sint quasi commata quidam, / |ut pedibus binis semipedes superent; / |hos sibi coniunctos spondeum reddere quintum: / |«postquam. res Asi.ae» «desine. Maenali.os», / |postquam res Asi[ae] desine Maenalios <ae>. / |at quidam in medio spondeum reddere malunt, / |semipedem et primum cum capite alterius / |iungunt, dactylico quae fit de commate longa; / |inde duas promptum est sic remanere breues: / |his longam adnectunt qua dactylus incipit alter. / |00127| |cernis et hinc alias tot remanere breues: / |has ad semipedem iungunt in fine relictum, / |ultima nec refert longa sit anne breuis. / |sic spondeus erit medius, duo post anapaesti: / |«postquam. res Asi.ae» «de.sine Mae.nalios». / |idcirco primo curabis commate semper, / |ne breuis incurrens syllaba semipedis / |spondeum mediis nequeat coniungere longis / |et fiat: (ta)lis «incipe Maenalios». / |nam lis, quae breuis est, iungat sibi siue supremam / |os, uel quae prima est in (caput hoc etenim est), / |quia nec producta est, geminat nec consona uires, / |spondeus minime pes, sed iambus erit. / |exemplum idcirco uocali a parte locaui, / |longa foret ne lis «desine Maenalios». / |quidam, quia gemino constat de commate uersus, / |cludere comma prius non timuere breui, / |ut sit pentameter talis, qualem modo fingo: / |hoc mihi tam grande munus habere datur, / |aut qualis supra uersus peccare uidetur, / |si fiet: (ta)lis «incipe Maenalios». / |nam[que] referre nihil sit qualis syllaba fini, / |commataque hoc ipsum iuris habere uolunt; / |idcirco et uerbo numquam uno cola ligari, / |ut constet parti finis utrique suus. / |nam uitiosus erit sic pentameter generatus: / |inter nostros gentilis oberrat equus. / |spondii duo sunt, quos dixi commate primo / |posse dari, uerum syllaba quae sequitur / |nec penthemimerin uerbi cum fine relinquit, / |quae data pentametris regula prima sonis, / |nec post dactylico debet quae commate iungi / |00129| |esse caput uersus dactylici patitur. / |hoc ipsum melius mutata parte coibit: / |gentilis nostros inter oberrat equus. / |tantam nostra nequit mensura absoluere litem, / |malo tamen longa cludere comma prius. / |hos elegos dixere, solet quod clausula talis / |tristibus, ut tradunt, aptior esse modis. / |nec tantum hexametris geminam subiungere partem / |dactylicam mos est: saepe semel posita / |praemisso hexametro dulcem subnectit epodum. / |talis epodus erit, / |tibia docta, precor, tandem mihi dicere uersus / |«desine Maenalios». / |hoc doctum Archilochum tradunt genuisse magistri; / |tu mihi, Flacce, sat es: / |«diffugere niues, redeunt iam gramina campis / |arboribusque comae». / |cetera pars superest: «mea tibia» dicere uersus; / |haec iuncta frequentius ede[n]t / |anapaestica dulcia metra; / |cuicumque libebit, ut istos, / |triplices dare sic anapaestos. / |atque ille poeta Faliscus, / |cum ludicra carmina pangit: / |«uua, uua sum, et uua Falerna, / |et ter feror et quater anno»; / |00131| |libro quoque dixit eodem: / |«unde, unde colonus Eoae? / |a flumine uenit Oronti». / |erit ultima syllaba post tres / |catalectica quae perhibetur; / |nec non alias quoque binas / |et tres superare solere, / |pes sit licet integer ipse, / |si non hunc regula poscet, / |catalecticon hoc genus omne / |et semipedem uocitari / |supra quoque iam meministi. / |mirum tibi nec uideatur / |spondeon inesse anapaestis: / |rex et dominus prior ipse est, / |hic aduena sumptus et hospes / |de foedere temporis aequi; / |quotiens locus expetet, ultro / |reddet sua iura priori. / |alias tamen haec eadem pars, / |quotiens ithyphallicon addit / |metrum sibi, tale fit unum: / |«mea tibia» dicere uersus destitit Latinos, / |«iamdudum saucia cura» deserit pudorem, / |«Priamique euertere gentem» fata iam parabant. / |ithyphallica porro [di]c[t]itarunt musici poetae, / |qui ludicra carmina Baccho uersibus petulcis / |00133| |Graio cum cortice, phello, tres dabant trochaeos, / |ut nomine fit sonus ipso: Bacche Bacche Bacche. / |hexametrum quotiens ita totum dactylus explet, / |ut nusquam in medio, sed sit spondeus in imo, / |siue trochaeus erit, cum dempta est syllaba prima, / |quae demi poterit, reliqui fient anapaesti, / |ultimaque ex illis catalectica, quae remanebit. / |dactylico tali facile est hoc noscere uersu: / | at tuba terribilem sonitum procul aere recuruo. / |at coniunctio, quae solida est, cum demitur inde, / |ea formula fiet, ut est anapaesticus iste: / | tuba terribilem sonitum procul aere recuruo. / |ultima uo remanet, quia dempta est syllaba prima, / |dactylon in primo reddens, spondeon in imo. / |nec non dactylico qui commate constat utroque, / |pentameter, metrum quod erit choriambicon edet. / |exemplum ponam, tunc fiat quatenus addam: / |«nulla meo sedeat turba profana loco». / |dactylicum colis esse uides geminis: / |primum et semipedem post detur syllaba longa, / |siue est natura seu fit ab adpositis, / |et quae nunc breuis est, fiat paenultima longa, / |tempore producto; cetera permaneant. / |insere nulla meo iam, produc paene supremam, / |qui locus ante fuit, lucus ut esse queat, / |efficies metrum, nomen cui dant choriambo: / |00135| |nulla meo iam sedeat turba profana luco. / |praemonui chorion dici quem saepe trochaeum / |dicimus: hic prior est, alter iambon habet. / |nulla meo pes efficitur geminatus utroque: / |iam sedeat choriambos item: mox turba profa pes / |tertius accedit similis. pars illa, na luco, / |bacchio aduersus fiet pes, nam breuis ante est / |et geminae longae. fiet catalexis in istum, / |quia non eiusdem generis deprensus in imo est, / |ut docui, nec enim cludit choriambus honeste. / |hoc Cereri metro cantasse Phalaecius hymnos / |dicitur: hinc metron dixere phalaecion istud. / |nec non et memini pedibus quater his repetitis / |hymnum Battiaden Phoebo cantasse Iouique, / |pastorem Branchum cum, captus amore pudico, / |fatidicas sortes docuit depromere Paean. / |qui multos legere negant hoc corpore metri / |Romanos aliquid ueteres scripsisse poetas. / |dulcia Septim<i>us qui scripsit opuscula nuper / |ancipitem tali cantauit carmine Ianum: / |«Iane pater, Iane tuens, diue biceps biformis, / |o cate rerum sator, o principium deorum, / |stridula cui limina, cui cardinei tumultus, / |cui reserata mugiunt aurea claustra mundi». / |ecce uides ta mugiunt esse duos iambos, / |temporibus namque pares, saepe sibi uicissim / |cedere uel tribrachyn admittere saepe possunt: / |«tibi uetus ara caluit aborigineo sacello». / |00137| |hic quoque succedere sic tribrachyn adnotabis, / |longa quod est in geminas prima breues soluta, / |tibi, similis nec minus altera pede consequenti, / |ra ca; monui iam satis has saepe solere solui: / |pro chorio tribrachys hic bis datus inuenitur. / |nec minus hoc, ra caluit aborigineo sacello, / |et chorius soluitur et tribrachys est iambus. / |anapaestus item quater editus hexametro / |ita clauditur, ut choriambicus, antibaccho. / |faciet tibi perspicuum cito uersus idem / |dactylicus, modo qui potuit dare quinque anapaestos: / | at tuba terribilem sonitum dedit aere recuruo, / |<tuba terribilem sonitum dedit aere curuo>; / |anapaestus inest quater, ultimus antibacchus. / |similem dabo uersiculum, magis ut probetur: / |«tibi nascitur omne pecus, tibi crescit haedus». / |prima reponatur, redeat quoque tertia fini: / |dactylicus tibi, qui fuerat modo, iam referetur, / |nam «tibi nascitur omne pecus, tibi crescit» et haedus. / |generi datur auctor huic uetus Archebulus. / |dactylici finem uersus si cludat iambus, / |hoc est pro longa breuis ut paenultima fiat, / |auribus acciderit nouitas inopina meleos, / |uersus ut hic resonare potest, ita si cecineris, / |«ite domum saturae, uenit Hesperus, ite» saturae, / |00139| |Nile pater propera, sitiunt sata, Nile propera, / |heus puer, ut mea sint tibi uilia carmina uides. / |si nusquam hoc aliquis lectum putat, ecce dabitur / |uersus Homericus Ausonio resonans ita modo, / |quemque miuron Achaica gens uocitare solita est: / |attoniti Troes uiso serpente pauitant. / |Liuius ille uetus Graio cognomine suae / |inserit Inoni uersus, puto, tale docimen; / |praemisso heroo subiungit namque miuron, / |hymnum quando chorus festo canit ore Triuiae: / |«et iam purpureo suras include cothurno, / |balteus et reuocet uolucres in pectore sinus, / |pressaque iam grauida crepitent tibi terga pharetra: / |derige odorisequos ad certa cubilia canes»; / |dactylicum tamen hoc melius resonare poterit. / |si penthemimeris talis praemissa tome sit, / |quae primo spondeon habet, mox dactylon addit, / |tum post semipedem ueniant duo fine reuulsi / |incolumi sermone pedes sine parte priorum, / |«postquam res Asiae» ueluti, tunc «primus ab oris», / |fiet hendecasyllabos, sed alter / |(namque hic de genere est phalaeciorum, / |cuius mox tibi regulam loquemur). / |nunc hic talis erit uersus ut hic est: / |«postquam res Asiae», «primus ab oris», / |«at regina graui» «saucia cura», / |00141| |«sic fatur lacrimans», «mittit habenas», / |«et tandem Euboicis» «labitur oris». / |istum semipedem prima sequentis / |spondeum medium reddit utrimque; / |quartus dibrachys est, quintus in imo / |spondeum faciet siue trochaeum. / |cum uero heptameres fuerit diuisio, uersus / |in tragicis plerumque choris deprenditur unus / |insertus multis non una lege creatis. / |fabula sic Euripidis inclita monstrat Orestes:/ |nam tali uersu, cunctis trepidantibus intus, / |Argiuum fugiens, eunuchus flagitat, ensem; / |cetera non simili componit lege, sed aptos / |continue trepido plures conectit iambos. / |inserit haec aeque Pomponius in choricis sic, / |«Rhoeteis procul a terris», mox dispare uersu / |subiecto, «Priamique damnare pias»; tunc / |«obrue nos Danaosque simul» parilem dedit illi. / |non equidem possum tot priscos nosse poetas, / |ut ueterum exemplis ualeam quae tracto probare: / |Maurus item quantos potui cognoscere Graios, / |quorum praecipue studiis [p]ars musica constat? / |nemo tamen culpet si sumo exempla nouella: / |nam et melius nostri seruarunt metra minores. / |00143| |Septimius, docuit quo ruris opuscula libro, / |hoc genere adsidue cecinit; / |ponere pauca mihi sat erit: / |«inquit amicus ager domino: / |si bene mi facias, memini»; / |«pinea brachia cum trepidant, / |audio canticulum zephyri». / |sic hepthemimeres seruauit carmine utroque; / |hexametro<s> facies ipsos, si cetera reddas: / |«inquit amicus ager domino»: sere plurima reddam, / |«si bene mihi facias, memini» tibi soluere grates; / |«pinea brachia cum trepidant» stridentia flabris, / |«audio canticulum zephyri» modulante susurro. / |syllaba praeterea numero superadditur isti, / |non refert qualis, cum sit suprema futura; / |hoc refert sane, breuis ut paenultima fiat, / |ultima quae metro fuit hoc inuenta Sereni. / |nam lyrici quotiens sua uolunt / |carmina per uarios dare sonos, / |pluribus illa modis ita nouant. / |dactylicum hoc fieri magis amat, / |uel si ponitur unus alius, / |pes modo tertius hunc retineat. / |talia docta Falisca legimus / |(nam tibi notius hoc genus erit / |carmine siquid ab hoc posuero): / |«quando flagella ligas, ita liga, / |00145| |uitis et ulmus uti simul eant: / |nam nisi sint paribus fruticibus, / |umbra necat teneras Amineas». / |quod tamen ex isto remanebit commate tale est: / |«arma uirumque cano Troiae qui primus ab oris», / |«multa quoque et bello passus dum conderet urbem», / |«inde toro pater Aeneas sic orsus ab alto»; / |comma ad posterius uersus si do pariambum, / |ipsum et rursus comma loco, ac sic expleo uersum, / |fiet ionicon hoc ἀπὸ μείζονος, ut modo cernes. / |si<t> pariambus ego aut modo uel puto quem dabimus sic: / |qui primus ab oris ego qui primus ab oris, / |dum conderet urbem modo dum conderet urbem, / |sic orsus ab alto puto sic orsus ab alto. / |iam porro tenes quod tibi dico bis locandum: / |non uerba eadem dicere, sed pedes eosdem. / |tres ergo pedes perspicis in commate primo, / |spondeon enim subsequitur pes pariambus, / |spondeos item clausula fit commatis huius. / |haec si repetens talia cola copulabis, / |spondeus erit tertius, idem quoque quartus: / |dum conderet urbem, dum conderet urbem. / |cernis pariter quattuor absonare longas: / |has si ueniens in medium pes pariambus / |discriminet, ipsas liget ex se tamen ambas, / |non hic erit extrinsecus intersitus illis, / |sed qui medius iam sedet in commate primo. / |«dum conderet urbem»: medius fit pariambus, / |fiatque necesse est iterum commate iuncto. / |00147| |ergo in medium rite datus cola ligabit, / |namque efficit ut quae modo sola dissidebant / |alterna simul tempora dent bina quaternis. / |nunc redde mihi, quod uolo te tenere semper, / |longam in geminas saepe breues solere solui: / |nam saepe cadit dactylus hic, saepe anapaestus, / |ut posterior syllaba uel prior soluta est. / |cedit quoque uel longa breui breuisue longae, / |nam quae uicibus tempora commodant, resumunt, / |miscentque trochaeos sine fraude saepe plures: / |spondeon enim duo faciunt et pariambum, / |uersoque dabunt ordine et hi duos trochaeos. / |nec tres modo, sed quinque etiam uidebis esse; / |dabo uersiculos, quo tibi res magis probetur: / |«urbem tenuem fouent opum benignitate», / |«hostem tegere est paratus et stat ipse nudus». / |est unus ion hic datus et quinque trochaei, / |uel quattuor insunt, quoniam suprema semper / |et longa breui[s] sufficitur breuisque longae. / |nil [autem] officiet temporibus uicissitudo, / |nec enim numero pendere metra syllabarum, / |sua sed pedibus tempora sufficit referre. / |sic tribrachus interuenit in locum trochaei, / |nam quo fuerint crebrius hi pedes minuti, / |uibrare sonum uersiculos magis uidemus. / |apelassonos autem ratione qua regatur, / |cum de pedibus dissererem, satis probaui; / |sed quale metrum continuet, nunc referemus. / |dixi Diomeden pedis huius esse formam: / |00149| |in carmine sic est: «Diomeden modo magnum / |dea fecit, dea belli dominatrix, Phrygas omnis / |ut in armis superaret. patulis agmina campis / |iacuerunt data leto, pauidi tergaque dantes / |petierunt trepidae moenia Troiae». / |simili lege sonantes numeros et Neobulae / |dedit uno modulatus lepide carmine Flaccus: / |«miserarum est neque amori dare ludum / |neque dulci mala uino lauere aut ex- / |animari metuentes patruae uerbera linguae». / |ita binae uariantur, neque cedunt / |repetita uice longae breuibus per synaphian. / |spondeus <ut> autem metron hoc locatus ante, / |permutat et ex hoc facit ἀπὸ μείζονος edi, / |dumtaxat ut ipsum referat clausula uersus, / |idemque caput praeditus occupet sequentis / |(metrum pedibus namque tribus semipedem aptat); / |ita si capiti demptus erit subinde solus, / |quem fecimus ex hoc ἀπὸ μείζονος uideri, / |apelassonos illam reuocabit synaphian, / |binis breuibus quae totidem iugare longas / |ex ordine semper solet et tenere legem, / |non uersus ut ullo numero pedum regatur, / |sed carminis orsum peragat debita finis. / |exemplar utrumque ex facili sumere possis: / |sic additur: o quam «miserarum est neque amori», / |cum demitur autem: miserarum est neque amori; / |ex hoc iterum demere si breues uolemus, / | ἀπὸ μείζονος idem, modo qui fuit, redibit: / |rarum est neque amori dare ludum neque dulci, / |spondeus erit terminus huius tibi uersus, / |00151| |spondeus et alter caput occupet sequentis. / |apelassonos immobilis omnis synaphia est. / |hexametro duo quando pedes primi retrahuntur, / |ut sermo expletus partes non occupet ambas, / |tetrametrus remanet uersus, ceu subditus hic est: / |«cantabunt mihi Damoetas et Lyctius Aegon»; / |«cantabunt mihi» cum dempsi, pars cetera restat: / |«Damoetas et Lyctius Aegon». / |talis carminibus Flacci reperitur epodos: / |«laudabunt alii claram Rhodon aut Mitylenen, / |aut Ephesum bimarisue Corinthi / |moenia uel Baccho Thebas uel Apolline Delphos / |insignes aut Thessala Tempe». / |namque pedes primos uersu si reddo secundo, / |integer hexametrus stabit, nec fiet epodus: / |«laudabunt alii claram Rhodon aut Mitylenen», / |si proficisceris «aut Ephesum bimarisue Corinthi» / |«moenia, uel Baccho Thebas uel Apolline Delphos» / |aspicies magis «insignes aut Thessala Tempe». / |sic etiam ex uersu partem cum demo Maronis / |nosces unde tibi tales generentur epodi: / |«laudabunt alii claram Rhodon aut Mitylenen», / |«Damoetas et Lyctius Aegon». / |at si quando pedes fini duo deminuentur, / |dum ne discidium uerbi quarto pede fiat, / |hic quoque tetrametrus similis remanere uidetur. / |sed differt illo uersus quo<d> portio prima est, / |illa sequens, aliaque simul quod lege tenetur: / |00153| |namque haec sola potest carmen componere plenum / |nec subiecta aliis dulcis absoluit epodos, / |ut mox ostendam; prior apta uidetur epodis, / |ut dixi modo: «Damoetas et Lyctius Aegon». / |pastorale uolet cum quis componere carmen, / |tetrametrum absoluat, cui portio demitur ima / |quae solido a uerbo poterit conectere uersum, / |bucolicon siquidem talem uoluere uocari. / |plurimus hoc pollet Siculae telluris alumnus, / |ne Graecum immittam uersum, mutabo Latinum: / |dulce tibi pinus summurmurat, en tibi, pastor, / |proxima fonticulis; et tu quoque dulcia pangis. / |iugiter hanc legem toto prope carmine seruat; / |noster rarus eo pastor Maro, sed tamen inquit: / |«dic mihi, Damoeta, cuium pecus? an Meliboei? / |non, uerum Aegonis: nuper mihi tradidit Aegon». / |in tragicis iunxere choris hunc saepe diserti / |Annaeus Seneca et Pomponius ante Secundus. / |tale dedit nobis Pomponius: / |«pendeat ex umeris dulcis chelys / |et numeros edat uarios, quibus / |adsonet omne uirens late nemus, / |et tortis errans qui flexibus». / |reddo pedes binos, qui nunc desunt tetrametro, / |rursus de mutilo redit integer: / |pendeat ex umeris dulcis chelys apta choreis / |et numeros edat uarios, quibus ecce propinquum / |00155| |adsonet omne uirens late nemus aruaque iuxta, / |et tortis errans qui flexibus effugit amnis. / |aeolicum ex isto genuit doctissima Sappho / |quod sit quinque pedum, uelut hos modo perspicis. / |nam primum addidit illa disyllabon, ut libet, / |spondeum nec enim capiti locat omnium, / |sed quia est mobilis hic locus, et chorion solet / |admiscere, dein quater addere dactylon, / |cordi quando fuisse sibi canit Atthida / |paruam, florea uirginitas sua cum foret. / |ille tetrametro datur ante disyllabus, / |cetera pars uersus pedibus finita duobus, / |tale solet colon subiungere: «primus ab oris». / |continuasse pedes istos in carmine solos / |dicitur haec eadem praeclara poetria Sappho. / |fingere nobis / |tale licebit: / |«primus ab oris» / |«Troius heros», / |«perdita flammis» / |«Pergama linquens», / |«exul in altum» / |«uela resoluit»: / |«saepe repulsus» / |«Ausone terra» / |«moenia fessis» / |00157| |«sera locauit»; / |«unde Latinum» / |«post genus ortum» / |«altaque magnae» / |«moenia Romae». / |pluribus idcirco, paruis ut notius esset / |uersiculis carmen condi potuisse, peractum. / |cetera tetrametri[s] reddemus quando duobus / |conserta heroo pariterque loquemur iambo. / |nunc orsa iambo, siqua possum, colligam. / |adesto, iambe praepes, et tui tenax / |uigoris adde concitum celer pedem, / |nec alterius indigens opis ueni, / |sed ipse uerus integerque <s>exiens, / |adusta felle qualis ante carmina / |dabas amarus, ultor impotens tui. / |uides ut icta uerba raptet impetus, / |breuemque crebra consequendo longula / |citum subinde uoluat artius sonum. / |iambus ipse sex enim locis manet, / |et inde nomen inditum est senario, / |sed ter feritur, hinc trimetrus dicitur, / |scandendo binos quod pedes coniungimus, / |quae causa cogat, non morabor edere. / |nam mox poetae, ne nimis † secet breuis † / |00159| |lex haec iambi uerba pauca admitteret, / |dum parua longam semper alterno gradu / |urget nec aptis exprimi uerbis sinit / |sensus, aperte dissidente regula, / |spondeon et quos iste pes ex se creat / |admiscuerunt, impari tamen loco, / |pedemque primum, tertium, quintum quoque / |iuuere paulum syllabis maioribus. / |at qui cothurnis regios actus leuant, / |ut sermo pompae regiae capax foret, / |magis magisque latioribus sonis / |pedes frequentant, lege seruata tamen, / |dum pes secundus quartus et nouissimus / |semper dicatus, uno iambo seruiat: / |nam nullus alius ponitur, tantum solet / |temporibus aequus non repelli[t] tribrachys. / |quid? non trochaeus temporum est aeque trium? / |est, sed trochaeo longa prior <est> syllaba, / |breuis autem iambo, longa post, cui non potest / |longam trochaeus subdere et breuem suas, / |breui sequentis qu<i>a fit hoc ionicum. / |et cur iambo nu<n>c trochaeus seruiat, / |qui metron ipse copulat trochaicum, / |praebetque nomen, ut loquemur postmodum, / |habetque et ipse subditiuum tribrachyn, / |qui iure utrique seruit et subiunctus est, / |e quis creatur, quos creare non potest? / |nam non ita est ut longa dissolubilis, / |breues uicissim contrahi in longam ualent, / |quia solida findi magnitudo non uetat, / |00161| |diuisa iungi rursum in unum non queunt. / |culpatur autem uersus in tragoediis / |et rarus intrat ex iambis omnibus, / |ut ille contra qui secundo et talibus / |spondeon aut quem comparem receperit. / |sed qui pedestres fabulas socco premunt, / |ut quae loquuntur sumpta de uita putes, / |uitiant iambum tractibus spondiacis / |et in secundo et ceteris aeque locis, / |fidemque fictis dum procurant fabulis, / |in metra peccant arte, non inscitia, / |ne sint sonora uerba consuetudinis, / |paulumque rursus a solutis differant. / |magis ista nostri: nam fere Graecis tenax / |cura est iambi uel nouellis comicis / |uel qui in uetusta praecluent comoedia. / |Aristophanis ingens micat sollertia, / |qui[s] saepe metris multiformibus nouis / |Archilochon arte est aemulatus musica. / |sed paulum abimus longius: nunc hanc magis, / |heroicus quare pedes per singulos, / |at iste binos scanditur, causam loquar. / |spondeon etenim quia recepit impari / |tantum loco uel dactylum aut contrarium, / |secundo iambum nos necesse est reddere, / |qui sedis huius iura semper obtinet, / |scandendo et illic ponere adsuetam moram, / |00163| |quam pollicis sonore uel plausu pedis / |discriminare qui docent artem solent. / |si primus ergo pes eam sumet moram, / |ubi iam [p]r[a]eceptum est subdere heroos pedes, / |uersum uidebor non tenere iambicum; / |sed quia secundo numquam iambus pellitur, / |moram necesse est in secundo reddere / |et ceteris qui sunt secundo compares, / |ubi non timebo nequis herous cadat. / |sic fit trimetrus qui fuit senarius. / |nunc ipsa metra, quae redegi, prosequar. / |iugi trimetro Flaccus usus est semel, / |ut non epodum subderet, uel demeret / |aut adderet, quo legem iambi uerteret, / |sed simplici carmen per omne euectus est, / |quod esse notum uersibus primis potest: / |«iam iam efficaci do manus scientiae, / |supplex et oro regna per Proserpinae». / |unumque carmen lege tali pertulit. / |sed hic trimetrus quando duplicem pedem / |a capite sumet, tunc quadratus dicitur, / |idemque dictus est et octonarius. / |ante ergo uersum collocabo iambicum: / |«phaselus ille quem uidetis, hospites»; / |quadratus iste talis effici potest: / |adest celer phaselus ille quem uidetis, hospites. / |si[qui] dempta prima syllaba adiecto pedi est, / |quem de duobus esse iambis perspicis, / |quod hinc remansit, creticum reddit pedem. / |00165| |est celer phaselus ille quem uidetis, hospites, / |quia, prima cum sit dempta iambo duplici, / |longam relinqui conuenit, post alterum / |manere iambum, qui breuem et longam suas / |iungens priori perficit dictum pedem. / |sic creticum siquis uelit disiungere, / |fiet trochaeus longa et una syllaba. / |praecedet ergo quando cres iambicum, / |habet trochaeum, longam et unam; quae sibi / |primam ex iambo dum sequenti copulat / |breuem, trochaeos esse iam duos uides, / |et longam iambi: sic trochaei ceteri / |fient subinde. longa dum breuem sibi / |trahit ex iambo, longa et alia linquitur / |quae sibi uicissim copulans iungat breuem, / |uoluendo totum coget ordinem pedum, / |donec trochaeis restet una in extimo, / |catalexis in quam fiet, ut iam diximus. / |nam cretici tres syllabae primo loco, / |bis sex iambi, quindecim fiunt simul: / |sic numerus impar post trochaeos septiens / |habeat necesse est extimam superstitem. / |sed quia trochaeos tamquam iambos scandimus, / |ut sit trimetrus, tres erunt bini pedes; / |finem tenebit dactylus uel creticus, / |quia duplici trisyllabus minor pede est. / |trochaicum autem permanebit liberum, / |dum erit trimetrus ex iambis omnibus: / |est celer phaselus ille quem uidetis, hospites; / |spondeos autem si sequetur creticum, / |habere primum quem potest iambicus / |(nam primus ipse est separato cretico), / |00167| |uel tertio locetur aut quinto pede, / |seriem trochaei iam labare perspicis, / |quia post trochaeum longa superans cretici, / |dum de sequenti copulat longam sibi, / |uetat trochaeos ire iunctos ordine. / |sed quia recepit lex iambi dactylum, / |spondeon aut qui dactylo est contrarius, / |ut iam tenemus, impari tamen loco, / |nunc uersu iambi qui pedum primus fuit, / |erit secundus, ante eunte cretico, / |ex quo trochaeus tertiam quia separat, / |haec de sequenti copulat longam alteram, / |spondeon esse po[te]st trochaeum propalam est; / |qui sic secundus <et> trochaicis datur, / |iambicis ut impari solet loco. / |nec culpa metri est si uel hoc uel talibus / |pes inseratur temporum est qui quattuor, / |dum pri<m>us ipse, qui trochaicum facit, / |et tertio locetur et quinto pede. / |nam pes uterque quia sibi est contrarius, / |gaudet locorum dispari custodia. / |trochaeus ergo semper impari loco / |parique iambus rite collocabitur: / |nihil nocebit quisque curret ceteris / |ut quodque metrum lege condetur sua. / |ergo qui uersus paratur integer trochaicus, / |cretico fiet remoto rect[i]us idem iambicus. / |porro si talis locetur, qualis hic noster modo est, / |ter tibi spondeon hic semper secundum suggeret; / |cretico dabit remoto ter tibi hunc, sed imparem: / |00169| |talis locetur, qualis hic noster modo est, / |simulque iambos nunc suis reddet locis, / |quos in trochaeos retro uertit creticus. / |uerum a magistris uersus iste dicitur / |acephalus, idem qui trochaicus quoque. / |Archilochus auctor traditur talis metri. / |sed iam pedum cum regulam distinguerem, / |longam resolui per duas dixi breues, / |ipsumque posse quinque totas creticum / |breues habere, quando longas solueris. / |est ergo et ille uersus integer meus, / |quo quinque feci syllabarum creticum: / |is erit anapaestus, quinque, post spondeus est. / |exempla ponam, quae locasse Caesium / |libro notaui quem dedit metris super: / |«beatus ille qui procul negotiis», / |est creticus pes Socrates, et uersus hic: / | Socrates beatus ille qui procul negotiis. / |hinc soluo primam, tale fit, nec pes labat: / | Diogenes beatus ille qui procul negotiis». / |cum tertiam, ne tum quidem quicquam perit: / | Demophile, beatus ille qui procul negotiis. / |utrasque quando solueris, nil laeditur: / | quod agis, age: beatus ille qui procul negotiis. / |auctore tanto, credo me tutum fore / |ut pro trochaeo nemo culpet tribrachyn. / |Archilochus autem creticum sicut dedit, / |aeque trimetro iunxit Hipponax pedem / |nouissimum trisyllabum ex prima breui, / |00171| |longis duabus: antibacch[i]o nomen est. / |exemplar eius tale possis fingere: / |phaselus ille quem uidetis, hospites, Sabinus. / |quadratus ut sit, parte ab ima claudicat; / |erit quadratus reddita nouissima: / |phaselus ille quem uidetis, hospites, Sabinus est. / |phaselus ergo quem uidetis, hospites, Sabinus, / |aeque est et ipse syllabarum quindecim, / |ut ille prima parte qui mulctatus est, / |sed iambicus manebit, unde et natus est. / |illic enim, quia prima pars ex cretico / |gignit trochaeum, transit in trochaicum; / |hic ex iambis natus ad finem quoque / |manebit idem. ueniat externus licet / |pes antibacchus, non erit dispar tamen: / |namque est iambus tertiam longam trahens. / |sic ergo uersus, ex iambis prosatus / |suis iambis iungit inde septimum, / |et hunc, ut illum, terminabit semipes, / |uel quia est trimetrus, antibaccho desinet. / |frequens in usu est tale metrum comicis uetustis, / |Atella uel quis fabulis actus dedit petulcos, / |quia fine molli labile atque deserens uigorem / |sonum ministrat congruentem motibus iocosis. / |claudum trimetrum fecit aliter Hipponax, / |ad hunc modum quo claudicant et hi uersus, / |idcirco Graece nuncupatus est σκάζων. / |hic non iambum reddidit pedem sextum, / |00173| |paenultimam sed pro breui trahit longam, / |nouitate ductus, non ut inscius legis. / |sed quia iugatos scandimus pedes istos, / |paeona fieri perspicis pedem in fine: / |epitritos nam primus implet hanc partem, / |breuis locata cum sit ante tres longas. / |quare cauendum est ne licentia sueta / |spondeon aut qui procreantur ex illo / |dari putemus posse nunc loco quinto, / |ne deprehensae quattuor simul longae / |parum sonoro fine destruant uersum; / |nam dactylum paremue quid tibi dicam / |cum tantum iambus hoc loco probe poni / |aliusque nullus rite possit admitti? / |hoc mimiambos Mattius dedit metro[n], / |nam uatem eundem est Attico thymo tinctum / |pari lepore [est] consecutus et metro. / |sed et trimetrus, ut quadratus, hic potest / |acephalos esse, prima quando demitur, / |fierique primus pes et istic creticus. / |nam sicut ille redditur trochaicus, / |sic uersus ante qui uidetur integer: / |adest celer phaselus ille quem uides: / |cum demo primam, quod relinquo tale fit: / |est celer phaselus ille quem uides. / |acephalus ergo, sed trimetrus factus est. / |Archilochus idem est usus et tali metro. / |uicissim et ille qui quadratus claudicat / |et in trimetro claudicare sic potest: / |00175| |«phaselus ille quem» uides Sabinus est, / |«phaselus ille quem» uides Sabinus. / |similem locauit Flaccus uno in carmine, / |sed quia uidetur alius ante praeditus, / |ut uersus hic epodus illius foret, / |ratione quem iam competenti distuli, / |simul hos loquemur, quando deuinctis metris / |et hinc et inde ueniet aptior locus. / |nec non dimetrus ex trimetro redditur, / |quacumque partem tertiam si detrahas, / |stabitque uersus octo tantum syllabis, / |nisi quando sumet dactylum aut contrarium, / |locoue iambi qui probatur tribrachys; / |talisque uersus hic erit: / |«phaselus ille quem» uides. / |plerumque nec carmen modo, / |sed et uolumen explicat, / |ut pridem Auitus Alfius / |libros poeta plusculos, / |usus dimetro perpeti, / |conscribit excellentium. / |tales trimetris subdidit Flaccus suis, / |ut carmina ostendunt decem: / |«ibis Liburnis inter alta nauium, / |amice, propugnacula». / |Archilochus isto saeuit iratus metro / |contra Lycambam et filias. / |00177| |et hic dimetrus non minus / |ut ille acephalus esse uel claudus potest: / |adest celer phaselus est / |cum prima dempta est, redditur / |est celer phaselus est; / |at cum suprema, claudicat: / |adest celer phaselus. / |Flaccus priorem sic dedit / |esset ut uersus prior: / |est celer phaselus est, / |post hunc ueniret talis hic epodus: / |phaselus ille quem uides Sabinus / |† sunt tales hoc uno in carmine, / |ad usque finem permanent compares epodi †: / |«non ebur neque aureum / |mea renidet in domo lacunar». / |«non ebur» pes creticus, / |longa nam fit tertia / |consonante ex altera. / |«neque aureum» prima ex trimetro portio est. / |«mea renidet in domo» dimetrus est, / |quod ut Sabinus claudicat lacunar. / |pedem hinc iambum duplicem / |mea reni si dempseris, relinquitur / |det in domo lacunar, / |adest celer phaselus. / |et condere inde carmen / |multi solent poetae. / |Horatium uidemus / |uersus tenoris huius / |nusquam locasse iuges; / |at Arbiter disertus / |00179| |libris suis frequentat. / |agnoscere haec potestis / |cantare quae solemus: / |«Memphitides puellae / |sacris deum paratae, / |tinctus colore noctis / |manu puer loquaci. /» |aptum uidetur esse / |nunc hoc loco monere / |quae sit figura uersus / |quem credidit uetustas, / |tamquam Italis repertum, / |saturnium uocandum. / |sed est origo Graeca, / |illique metron istud / |certo modo dederunt; / |nostrique mox poetae / |rudem sonum secuti, / |ut quemque res ferebat, / |sic disparis figurae / |uersus uagos locabant. / |post rectius probatum est, / |ut tale colon esset / |iunctum tribus trochaeis, / |ut si uocet Camenas quis nouem sorores. / |et Naeuio poetae sic ferunt Metellos, / |cum saepe laederentur, esse comminatos: / |«dabunt malum Metelli Naeuio poetae». / |«dabunt malum Metelli» clauda pars dimetri: / |00181| |«dabunt malum Metelli» / |adest celer phaselus, / |Memphitides puellae, / |tinctus colore noctis. / |post «Naeuio poetae» tres uides trochaeos, / |nam nil obest trochaeo longa quod suprema est. / |et choriambus unus / |praeditus antibaccho / |claudicat, ut priores, / |uidero si nouelli / |uersus erit poetae, / |lex tamen una metri est: / |tinctus colore noctis, / |«dabunt malum Metelli», / |«Inachiae puellae / |seu bouis ille custos». / |colon et hoc in usu / |carminis est Horati. / |tu genus hoc memento / |reddere, cum reposcam. / |nunc, quia quae potui uideor tractasse seorsa / |heroico profecta quaeque iambico, / |cetera quae mixtis uariantur partibus horum, / |ut quibo, metro nitar hinc attingere. / |sed quoniam ex uno possunt adiuncta referri, / |amplectar ultro quod datur compendium. / |quem nos hendecasyllabum solemus, / |tamquam de numero uocare uersum, / |00183| |tradunt sapphicon esse nuncupandum: / |namque et iugiter usa saepe Sappho / |dispersosque dedit subinde plures / |inter carmina disparis figurae. / |sed primi pedis ante lex tenenda est: / |spondeon siquidem uidemus istic / |tamquam legitimum solere poni, / |post hunc dactylon atque tres trochaeos, / |cui nomen quoque phallico dederunt. / |uerum mobilis hic locus frequenter / |non solum recipit pedem, ut loquebar, / |spondeum, sed et aptus est trochaeo, / |nec peccat pede natus ex iambo. / |exemplis tribus hoc statim probabis, / |docti carmine quae legis Catulli: / |«cui dono lepidum nouum libellum, / |arido modo pumice expolitum?» / |«meas esse aliquid putare nugas». / |quos dixi modo iam pedes uidemus / |diuersos capiti trium locatos: / |spondeon cui do, trochaeon ari, / |meas, quis neget hunc iambon esse? / |hic per commata septies feritur, / |quales hexametron tomas habere / |iamdudum tibi disserens probaui. / |ex quis nunc duo metra copulari / |in unum solidum uidebis, ortum / |cum componitur ex utroque metro. / |pars heroica tum prior duobus / |00185| |spondeo pede dactyloque constat / |et quem semipedem est necesse linqui, / |ut sit pentameris tome locata; / |exin cetera portio est iambi. / |quod non difficile est statim notare, / |cum talis fuerit figura uersus: / |carmen Pierides struunt sorores. / |haec exordia uersuum duorum, / |carmen Pierides, quod hexametri est, / |atque iambicon hoc, struunt sorores, / |compleri poterunt utroque metro: / |carmen Pierides pangunt memorabile Musae, / |struunt sorores Atticae dirum nefas. / |haec diuisio prima computetur. / |at quae nunc pedibus duobus orta / |sermonem cohibet nec exit ultra, / |sicut semipedem prior trahebat, / |coniungit sibi phallicos trochaeos, / |ut dixi modo: Bacche Bacche Bacche. / |tum uersum uideas sonare talem: / |pangunt carmina iam nouem sorores. / |nam si quattuor his pedes duobus / |addas hexameter profecto fiet: / |pangunt carmina tergeminae memoranda sorores. / |post hos phallica de tribus trochaeis / |pars est cetera: iam nouem sorores. / |exin tertia latius patescit: / |00187| |carmen Pierides dabunt sorores. / |nam cum dempsero uersui sorores, / |carmen Pierides dabunt manebit. / |carmen Pierides dabunt: / |hoc metrum choriambicum est / |quod pars bacchiacum uocant. / |hinc primas capiti duas / |nec non <et> totidem ultimas / |excrementa magis putant, / |nec ducunt numero pedum. / |sunt haec carmen, item dabunt; / |solum Pierides manet, / |quod reddit geminum pedem, / |dicunt quem choriambicon, / |quia longam sequitur breuis, / |claudit longa[m] breuem alteram: / |nam des longa fit altera / |iuncta post sibi consona. / |sic ponunt medium pedem / |primas inter et ultimas: / |carmen Pierides dabunt. / |pars prima hic uarie solet / |spondeum modo sumere, / |idem saepe et iambus est. / |hoc de Septimii potes / |iunctis noscere uersibus: / |«geritque intus in oppidum / |anhelos Panopae greges». / |alter consimiles dedit: / |«opima adposui senex / |Amori arma Feretrio». / |00189| |trochaeum quoque sic locat: / |«purpurae leguli senes», / |«intus hic ubi consitum est». / |utque est mobilis hic locus, / |immotus manet ultimus, / |namque hic semper iambus est. / |tendunt latius hoc genus, / |duos ut choriambicos / |includant medios pedes / |et sit uersus ad hunc modum: / |carmen Pierides dulcisonum dabunt. / |duplex hic choriambus est: / |primus Pierides, dulcisonum sequens. / |sic carmen prius est, finis item dabunt, / |ut pes haec habuit prior. / |sunt qui tradiderint, ultima uersui / |tamquam pentametro syllaba dempta sit, / |quam si restituas, pentametrum fore: / |carmen Pierides dulcisonum dabunt, / |carmen Pierides dulcisonum dabitis, / |ut uersus quoque sic constet Horatii: / |«Maecenas atauis edite regibus», / |Maecenas atauis edite remigibus. / |usque autem uideas hoc procul a fide, / |ut metri genus hoc uatibus inclitis / |non uno aut gemino constiterit pede, / |uerum in tres etiam consimiles eat, / |clausos in medio partibus exteris, / |quod iam pentametri non patitur modus. / |nam sic tres uideas esse pedes datos: / |00191| |carmen Pierides dulcisonum, si mereor dabunt. / |his est omnibus in suis / |libris usus Horatius; / |quo, dicam, et quotiens modo. / |nam primum minime suo / |solum carmine protulit, / |ut uates alii solent, / |exemplum et Senecae dabo, / |«Thebis laeta dies adest: / |aram tangite supplices, / |pingues caedite uictimas». / |tales continuos legis. / |hunc praeponit Horatius, / |epodum ex geminis subicit alterum. / |exemplum sat erit semel / |nos hoc ponere, ceterum / |bis <s>ex carminibus suis / |hunc seruat stabilem modum: / |«sic te diua potens Cypri, / |sic fratres Helenae, lucida sidera». / |«sic te diua potens Cypri», / |hic unus choriambus est; / |«sic fratres Helenae, lucida sidera», / |hic interpositi duo. / |talem, quem geminis perspicis effici, / |seruat carminibus perpetuum tribus, / |quorum exordia cum praedita uideris, / |stabit continuum consimili modo: / |«Maecenas atauis edite regibus», / |«exegi monumentum aere perennius», / |«donarem pateras grataque commodus». / |00193| |nec non continuos tres pariles dedit / |uersus et cecinit post alium breuem / |ex uno simili pede; / |ususque est genere hoc carminibus nouem, / |quae sunt talia, quale est modo quod dabo: / |«scriberis Vario fortis et hostium / |uictor Maeonii carminis alite, / |quam rem cumque ferox nauibus aut equis / |miles te duce gesserit». / |tres binis pedibus cernimus editos, / |unum quartus habet pedem. / |hanc docti tetracolon uocitant strophen: / |nam post quattuor hos altera uertitur / |ad legem similem consimilis strophe, / |in qua sunt alii quattuor hoc genus / |uersus, ex quibus hi sunt sibi tres pares / |praemissi, biiugos qui capiant pedes, / |unum quartus in omnibus. / |iam quem perficiunt tres medii sic choriambicum, / |tales continuos carminibus composuit tribus: / |«tu ne quaesieris, scire nefas, quem mihi, quem tibi», / |«nullam, Vare, sacra uite prius seueris arborem», / |«o crudelis adhuc et Veneris muneribus potens». / |binas hic capiti totque itidem deme nouissimas: / |fient in medio perspicui tres choriambici, / |ut uersus meus est, quem similem composui ex tribus: / |carmen Pierides dulcisonum, si mereor, dabunt. / |et supra positi sic quoque sunt duo: / |00195| |carmen Pierides dulcisonum dabunt, / |«Maecenas atauis edite regibus». / |ex uno quoque sic fuit: / |carmen Pierides dabunt, / |«sic te diua potens Cypri». / |forsan longula uisa sit / |haec diuisio tertia / |uersus hendecasyllabi: / |sed tot nos docuit metra / |et sunt quae decea[n]t magis / |nunc conectere, dum recens / |haec est regula, quae dedit / |ex se tam uarios modos; / |quae diiungere si uelim, / |cogar, dum paro singulis / |certas reddere origines, / |iam tractata retexere. / |ergo hinc nascitur altera / |metri regula, ceu duas / |partes hexametri secans / |quae ternos dirimit pedes; / |quos si reddideris sibi / |hexametrum pedibus cernes constare receptis, / |qui tamen heroum factis indignus habetur. / |namque tome media est uersu non apta seuero, / |fitque soluta magis, quotiens spondeus inest pes / |tertius et quartus. non <esse> hunc incolumem ergo, / |sed de commatibus tradunt constare duobus. / |ipse enim sonus indicat esse hoc lusibus aptum / |et ferme modus hic datur a plerisque Priapo. / |inter quos cecinit quoque carmen tale Catullus: / |00197| |«hunc lucum tibi dedico consecroque, Priape, / |qua domus tua Lampsaci est quaque <lege> Priapi. / |nam te praecipue in suis urbibus colit ora / |Hellespontia ceteris ostriosior oris». / |et plures similes sic conscripsisse Catullum / |scimus. usque adeo hoc genus lex heroica pellit, / |ut sit utraque portio coepta saepe trochaeis, / |nam discrimine nullo ponit hunc uel iambum; / |nec mirabere syllabae finem commate primo, / |tamquam de pede dactylo fiat tertia longa. / |«nam te praecipue in suis», talis uersus, et alter, / |«Hellespontia ceteris», aeque est ultima longa. / |nam quia commata bina sunt, sumunt ambo supremas. / |uersus ergo magistri uocant hos priapeos. / |et Maro dat tales, sed quia distinctio uerba / |dissociat nectitue aliter nec partibus aequis / |distingui patitur pedes, effugit sonus aurem: / |«fronde super uiridi sunt nobis mitia poma, / |castaneae molles et pressi copia lactis»: / |«turbabat caelo, nunc terras ordine longo / |aut capere aut captas iam despectare uidentur». / |si distinctio separet «nobis mitia poma», / |«pressi copia lactis», «terras ordine longo», / |«despectare uidentur», fient sic resonantes / |ut uersus sonat alter quem distinctio nudat: / |«cui non dictus Hylas puer et Latonia Delos». / |siquis hic quoque findat prima commatis instar, / |00199| |ex uno choriambico, / |de quo disserui modo, / |uersus stare uidebitur: / |«cui non dictus Hylas puer», / |«Thebis laeta dies adest», / |carmen Pierides dabunt. / |usque autem duo commata / |possis credere rectius, / |haec ipsa ut uideas dari / |non hoc quo modo sunt situ, / |uersa sed uice pristina. / |namque his commatibus Flaccus Horatius / |metrum composuit, sed choriambicos / |ex binis pedibus praeposuit duos, / |tunc hos iungit epodos, / |partes ut modo <do> duas. / |ipso carmine iam tibi fiet regula plana: / |«quis multa gracilis te puer in rosa / | perfusus liquidis urget odoribus / | grato, Pyrrha, sub antro? / | cui flauam religas comam?». / |pergunt cetera post consimili strophe. / |uersus hic igitur sunt pariles duo: / |«quis multa gracilis te puer in rosa / |perfusus liquidis urget odoribus». / |post hos quae ueniunt commata perspicis: / |«grato, Pyrrha, sub antro, / |cui flauam religas comam». / |«cui flauam religas comam» prima parte locetur, / |fiat comma secundum «grato, Pyrrha, sub antro»; / |uersum non dubium est fore quem dicunt priapeum: / |00201| |cui flauam religas comam grato, Pyrrha, sub antro. / |nec, quod desinit in comam, si fit tertia longa / |dum g consona iungitur, «grato, Pyrrha, sub antro», / |peccat dactylus istic, cum, sicut modo dixi, / |primi commatis ultima fiat libera legis. / |sunt haec <t>alia Flacci uatis carmina quinque. / |iam diuisio quarta, non morosa, / |qualem suggerimus tomen habebit: / |carmen suaue dedistis, o Camenae. / |nam cum sustulerimus o Camenae, / |pars heroica fiet haec relicta, / |quae post hos geminos pedes habebit / |clusum nomine tertium trochaeum: / |carmen suaue dedistis. / |haec heroica iam tome probata est: / |«infandum regina». / |nam uersus, sibi parte restituta, / |inlaesum reuocabit hexametrum: / |carmen suaue dedistis Olympiades mihi Musae, / |«infandum, regina, iubes renouare dolorem». / |et quintam breuiter tomen loquemur. / |spondeum siquidem inter et secundum, / |quem scis dactylon hic solere poni, / |si trudas anapaeston inserasque, / |iungas cetera, iam uidebis ipsum / |consueto pede Sotaden locutum. / |carmen Pierides dabunt sorores: / |si dicam lepidae, palam est profecto / |quod sit pes anapaestus; insero ergo / |00203| |spondeo medium atque consequenti / |hoc nomen lepidae; fit omne tale: / |carmen lepidae Pierides dabunt sorores. / |idcirco genus hoc phalaeciorum / |uir doctissimus undecumque Varro / |ad legem redigens ionicorum / |hinc natos ait esse, sed minores. / |nunc diuisio quam loquemur edet / |metrum quo memorant Anacreonta / |dulces composuisse cantilenas. / |hoc Petronius inuenitur usus, / |Musis cum lyricum refert eundem / |consonantia uerba cantitasse, / |et plures alii. sed iste uersus / |quali compositus tome sit edam: / |«iuuerunt segetes meum laborem». / |iuuerunt caput est <id> hexametri, / |si cures reliquos pedes referre: / |iuuerunt animum uersus ex carmine Flacci. / |quod restat, «segetes meum laborem», / |tale est, ceu «triplici uides ut ortu / |Triuiae rotetur ignis, / |uolucrique Phoebus axe / |rapidum pererret orbem». / |00205| |non nulli metron hoc magis putarunt / |quod sit postera pars ionicorum, / |quos dicunt ἀπὸ μείζονος uocandos, / |ut uersus reparetur inde plenus, / |«segetes meum laborem», / |o quam releuarunt segetes meum laborem, / |«Triuiae rotetur ignis», / |cernis quotiens hic Triuiae rotetur ignis, / |nec pars haec anapaeston atque iambos / |nec non et catalecticam supremam, / |sed sumat pariambon et trochaeos, / |«segetes meum laborem», / |quod metron soleant pedes ione<s>, / |nunc longas breuibus breuesque contra / |alterna uice commodando longis, / |uersum claudere saepe ditrochaeis. / |nec mirum puto, quando Varro uersus / |hos, ut diximus, ex ione natos / |distinguat numero pedum minores. / |hoc si sic repetamus, ut secundo / |supremam dare syllabam negemus, / |iuncto commate galliambos exit: / |«segetes meum laborem», segetes meum labo[rem]. / |sonat hoc subinde metro Cybeleium nemus, / |nomenque galliambis memoratur hinc datum, / |tremulos quod esse Gallis habiles putant modos, / |adeo ut frequenter illum prope ab ultimo pedem, / |mage quo sonus uibretur, studeant dare tribrachym. / |00207| |anapaestus esse primus, spondeus aut solet, / |duo post erunt iambi, tribrachysue subicitur, / |linquitque comma primum catalecticam breuem. / |pariambus et trochaei duo comma posterum / |tribrachysue continebunt, superatque semipes. / |seruasse quae Catullum probat ipse tibi liber: / |«super alta uectus Attis celeri rate maria». / |at quae septima fit tome uidetur / |Hipponactis habere claudicantem, / |quem supra posui. quod ipsa iam nos / |uersus formula posta perdocebit: / |carmen nemo facit meo Sabino. / |carmen nemo potest heroum reddere uersum, / |carmen nemo dabit, magno quod par sit Homero. / |claudum est porro facit meo Sabino: / |nam reddo partes, ut quadratus claudicet, <priores>, / |partemque et istam, uersus hic ad hunc modum sonabit: / |quis carmen aut uersum nouum facit meo Sabino. / |phaselus ille quem uides, facit meo Sabino. / |hinc iam cetera metra persequemur, / |quae Flaccus uarie suis epodis, / |nunc unum recinens dato priori, / |nunc binos geminis, tribus uel unum, / |aut binos uarie dedit sonantes, / |ut sit tertius atque quartus impar. / |quem tibi tetrametrum iam diximus, hunc tribus trochaeis / |00209| |adiunctis pedibus talem dedit, ut dedi gemellos: / |«soluitur acris hiems grata uice ueris et fauoni». / |hunc differre supra fuit utile, quod sequens epodus / |cum parte iambi tres habet trochaeos, / |et nondum species mixtas simul ex utroque metro / |tractare adortus aptius putaui / |hunc differre, magis postquam tibi tota lex iambi / |distincta utrumque planius probaret. / |«soluitur acris hiems grata uice ueris et fauoni, / |trahuntque siccas machinae carinas»: / |«soluitur acris hiems grata uice», tetrametros hic est / |et tres trochaei, «ueris et fauoni»; / |«trahuntque siccas» portio est iambi, / |cas hinc superfit, semipes habetur; / |similes trochaei, «machinae carinas». / |posset uideri claudus hic trimetrus, / |duos ut esse duplices primos pedes, / |«trahuntque siccas machinae», putemus, / |claudum antibacchum qui facit carinas. / |sed talem epodum dicitur dedisse / |Callimachus ante de tribus trochaeis / |in fine uersum phallicis sonantem, / |quem dico dudum sapphicum uocandum: / |siccas ducite nauitae carinas. / |nam tale cernis nauitae carinas, / |ut finis ille est, «ueris et fauoni». / |<et> quamquam iambum Flaccus antemisit, / |«trahuntque siccas», / |magis putandum est tres datos trochaeos, / |0211| |quam pos[ci]t iambos ultimum antibacchum, / |uterque finis lege ut esset una: / |«soluitur acris hiems grata uice ueris et fauoni, / |trahuntque siccas machinae carinas». / |semelque metrum tale copulauit. / |heroo trimetrum semel idem subdidit unum, / |geminus ut iste uersus ostendet tibi: / |«mella caua manant ex ilice, montibus altis / |leuis sonante lympha desilit pede». / |utrumque apertum est, immorari desinam. / |et dimetrum heroo talem subiunxit epodum, / |bis usus hoc nec amplius: / |«mollis inertia cur tantam diffuderit imis / |obliuionem sensibus», / |«nox erat, et caelo fulgebat luna sereno / |inter minora sidera». / |nec non trimetro talem epodum comparat, / |pentametri partem dactylicam subicit / |atque dimetron ad hoc, unumque uersum redd<id>it, / |«Petti, nihil me sicut antea iuuat / |scribere uersiculos amore perculsum graui». / |prior trimetrus quaestionem non habet; / |pentametri pars est «scribere uersiculos», / |at hoc dimetrum perspicis: / |«amore perculsum graui». / |semelque et istud functus est. / |00213| |itemque epodum non trimetro reddidit, / |sed uersum heroum uoluit praemittere totum, / |dein dimetrum collocat commaque dactylicum, / |et hic, ut ante, uersus unus ut foret: / |«horrida tempestas caelum contraxit, et imbres / |niuesque deducunt Iouem, nunc mare, nunc siluae» |0213|"
}
